هُواللّه
پروردگارا، آمرزگارا، اين بندگان را پناه توئی واقفِ اسرار و آگاه توئی، جميعِ ما عاجزيم و تو مقتدر و توانا، جميعِ ما گنه‌کاريم و توئی غافرالذّنُوب و رحيم و رحمن. پروردگارا، نَظَر به قُصور ما منما به فَضل و موهبتِ خويش معامله کن، خطاءِ ما بسيار است ولی بحرِ رحمت تو بی پايان، عجزِ ما بسيار است ولکن تأييد و توفيقِ تو آشکار، پس تأييد ده و تُوفيق بخش و ما را به آنچه سزاوار درگاهست مُوفّق نما، دل‌ها را روشن کن و چَشم‌ها را بينا نما و گوش‌ها را شنوا کن مُردگان را زنده فرما و مريضان را شفا بخش فقيران را غَنی نما و خائفان را امنيّت بخش و ما را در ملکوتِ خويش قبول نما و به نورِ هدايت روشن کن. توئی مقتدر توئی توانا توئی کريم توئی رحيم و توئی مهربان.

-- Abdu'l-Bahá
