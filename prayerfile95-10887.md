*(A Talo mo te Mate ko te talo loa e tasi Baha’i faka-tulafonogia e mafai o fai i se faka-potopotoga lotu; e fai ne se taugasoa tokotasi a ko latou ko la e fakatasi atu e tu ki luga kae seai se fakalogo aa. E fakamaina mai ne Bahá’u’lláh me i te talo tenei e fai fua mafai a ia te la ko galo ko sefulu lima me e silia atu ona tausaga o tena olaga, kae fai mai mua o te tanu, kae e seai se fakanofooga ke fakasaga ki te Qiblih mafai e faitau.   A te “Alláh-u-Abhá” e fai faka tasi; ko lau iei a te fuaipu muamua o te ono o fuaipu faka sefulu iva taimi.  Ko toe taku a te “Alláh-u-Abhá”, tao atu kiei ko te fuaipu ite lua, te la e lau foki faka-sefulu iva taimi, ko fano i ei pena.)

O toku Atua, Tenei a Tau tavini mo te tama tagata a Tau tavini te la e talitonu ia Koe mo Au failoaga, kae tuku ona mata kia Koe, ko motu lele mai i mea katoa na ko Koe.  Ko Koe, e tonu, e ia latou ko la e fakaasi atu ate alofa ko te toe alofa sili.

Fakamasino a ia, O ko Koe te la e fakamagalo a agasala a tagata kae fakagalo a olotou se, pe la mo te mea e ttau i te lagi o Tou alofa mo te vasa o Tou kaimalie.  Tuku atu kia ia a te saolotooga ki Tou alofa kaimalie silisili te la ne iai mai mua ote fakavaeega o te lalolagi mo te lagi.  E seai aka se Atua na ko Koe, ko te Fakamagalo-Katoatoa, ko te Toe Sili i te Alofa.

*Na la, ke taku ne ia,  faka ono taimi a te faka-talofa “Alláh-u-Abhá,”
K*a oti ko lau faka sefulu iva taimi a fuaipu taki tasi konei:

Matou katoa, e tonu, e tapuaki ki te Atua.
Matou katoa, e tonu, e ifo i mua o te Atua.
Matou katoa, e tonu, e talitonu katoatoa ki te Atua.
Matou katoa, e tonu, e tuku atu a tavaeega ki te Atua.
Matou katoa, e tonu, e fakafetai ki te Atua.
Matou katoa, e tonu, e onosai i te Atua.

*(Ka fai se fafine, ke fai a ia pela: Tenei a Tau tama fafine mo te tamaliki fafine a Tau tama fafine, etc.)

-- Bahá'u'lláh
