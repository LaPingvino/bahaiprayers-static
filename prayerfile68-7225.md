Αυτές είναι, ω Θεέ µου, οι µέρες κατά τις οποίες Εσύ πρόσταξες τους δούλους Σου να τηρήσουν τη νηστεία. Με αυτήν Εσύ στόλισες τον πρόλογο του Βιβλίου των Νόµων Σου, που αποκαλύφτηκε στα πλάσµατά Σου και διακόσµησες τα Θησαυροφυλάκια των εντολών Σου µπροστά σε όλους, που βρίσκονται στον ουρανό Σου και στη γη Σου. Εσύ προίκισες κάθε ώρα αυτών των ηµερών µε µια ιδιαίτερη αρετή, ανεξιχνίαστη για όλους εκτός από Σένα, του Οποίου η γνώση αγκαλιάζει όλα τα δηµιουργήµατα. Εσύ έχεις επίσης καθορίσει για κάθε ψυχή ένα µερίδιο αυτής της αρετής, σύµφωνα µε την Πινακίδα της προσταγής Σου και τις Γραφές της αµε-

τάκλητης κρίσης Σου. Κάθε φύλλο αυτών των Βιβλίων και των Γραφών Εσύ έχεις, επιπλέον, απονείµει σε κάθε ένα από τους λαούς και τα γένη της γης.

Για τους ένθερµους λάτρεις Σου έχεις επιφυλάξει, σύµφωνα µε την προσταγή Σου κάθε χαραυγή, το κύπελλο της ανάµνησής Σου, ω Συ ο Οποίος είσαι ο Άρχων των αρχόντων! Αυτοί είναι εκείνοι που έχουν τόσο µεθύσει µε τον οίνο της πολύµορφης σοφίας Σου, ώστε εγκαταλείπουν το στρώµα τους στον πόθο τους να εορτάσουν τον έπαινό Σου, να εκθειάσουν τις αρετές Σου, να αποφεύγουν τον ύπνο στο ζήλο τους να προσεγγίσουν την παρουσία Σου και να συµµετέχουν στη γενναιοδωρία Σου. Τα µάτια τους ήταν πάντοτε στραµµένα προς τη Χαραυγή της στοργικής Σου καλοσύνης και τα πρόσωπά τους προσηλωµένα προς την Πηγή της έµπνευσής Σου. Σκόρπισε πάνω µας και πάνω τους, από τα σύννεφα του ελέους Σου, ό, τι αρµόζει στον ουρανό της µεγαλοψυχίας και της χάρης Σου.

∆οξασµένο είναι το όνοµά Σου, ω Θεέ µου! Αυτή είναι η ώρα, κατά την οποία Εσύ ξεκλείδωσες τις θύρες της γενναιοδωρίας Σου, µπροστά στα πρόσωπα των πλασµάτων Σου και άνοιξες διάπλατα τις πύλες του στοργικού Σου ελέους σ’ όλους τους κατοίκους της γης Σου. Σε ικετεύω, στο όνοµα όλων αυτών των οποίων το αίµα χύθηκε στο µονοπάτι Σου, που λόγω του πόθου τους για Σένα, ελευθερώθηκαν από κάθε δέσµευση σ’ οποιοδήποτε από τα πλάσµατά Σου, και που παρασύρθηκαν τόσο από τις γλυκιές ευωδίες της έµπνευσής Σου, ώστε κάθε µεµονωµένο µέλος του σώµατός τους έψαλλε τον έπαινό Σου και δονήθηκε µε την ανάµνησή Σου, µη µας στερείς τα πράγµατα τα οποία Εσύ όρισες αµετάκλητα σ’ αυτή την Αποκάλυψη - µια Αποκάλυψη, η δύναµη της οποίας έχει κάνει κάθε δέντρο να ξεφωνίσει εκείνο που η Φλεγοµένη Βάτος είχε άλλοτε αναγγείλει στο Μωυσή, ο Οποίος συνοµιλούσε µε Σένα, µια Αποκάλυψη, η οποία έχει κάνει ικανό το πιο µικρό βότσαλο να αντηχήσει πάλι µε τον έπαινό Σου, όπως οι πέτρες Σε δόξαζαν τις µέρες του Μωάµεθ, του Φίλου Σου.

Αυτοί είναι εκείνοι, ω Θεέ µου, που Εσύ έχεις ευσπλαχνικά κάνει ικανούς να έχουν τη συντροφιά Σου και να επικοινωνούν µε Αυτόν, ο Οποίος είναι ο Αποκαλύπτων τον Εαυτό Σου. Οι άνεµοι της θέλησής Σου τους έχουν διασκορπίσει µακριά, µέχρι που Εσύ τους συγκέντρωσες κάτω από τη σκιά Σου και τους έκανες να εισέλθουν στον περίβολο της αυλής Σου. Τώρα που τους έκανες να κατοικούν κάτω από τη σκιά του θόλου του ελέους Σου, βοήθησέ τους να επιτύχουν ό, τι αρµόζει σε µια τόσο σεβαστή θέση. Μην επιτρέψεις, ω Κύριέ µου, να συµπεριληφθούν ανάµεσα σ’ αυτούς, που αν και απολαµβάνουν την εγγύτητά Σου, έχουν εµποδιστεί από το να αναγνωρίσουν το πρόσωπό Σου και αν και συναντιούνται µε Σένα, στερούνται της παρουσίας Σου.

Αυτοί είναι οι δούλοι Σου, ω Κύριέ µου, που έχουν εισέλθει µαζί Σου σ’ αυτή τη Μεγίστη Φυλακή, που έχουν τηρήσει τη νηστεία µέσα στα τείχη της, σύµφωνα µε ό, τι Εσύ τους έχεις διατάξει στις Πινακίδες της προσταγής Σου και στα Βιβλία της εντολής Σου. Στείλε πάνω τους, ό, τι θα τους καθαρίσει εντελώς από όλα που Εσύ απεχθάνεσαι, ώστε να είναι τελείως αφοσιωµένοι σε Σένα και να αποδεσµευτούν ολοκληρωτικά απ’ όλα εκτός από τον Εαυτό Σου.

Σκόρπισε πάνω µας, ω Θεέ µου, εκείνο που αρµόζει στη χάρη Σου και ταιριάζει στην ευεργεσία Σου. Κάνε µας ικανούς, ω Θεέ µου, να ζήσουµε µε την ανάµνησή Σου και να πεθάνουµε µε την αγάπη Σου, και εφοδίασέ µας µε το δώρο της παρουσίας Σου στους επόµενους κόσµους Σου - κόσµοι που είναι ανεξιχνίαστοι για όλους εκτός από Σένα. Εσύ είσαι ο Κύριός µας και ο Κύριος όλων των κόσµων, και ο Θεός όλων όσων βρίσκονται στον ουρανό και όλων όσων υπάρχουν στη γη.

Εσύ βλέπεις, ω Θεέ µου, τι συνέβη στους αγαπηµένους Σου στις µέρες Σου. Η δόξα Σου το µαρτυρεί σε µένα! Ο ήχος των θρήνων των εκλεκτών Σου υψώθηκε από άκρη σ’ άκρη της επικράτειάς Σου. Μερικοί παγιδεύτηκαν από τους ασεβείς στη χώρα Σου και εµποδίστηκαν από αυτούς να Σε προσεγγίσουν και να φτάσουν στην αυλή της δόξας Σου. Άλλοι στάθηκαν ικανοί να Σε πλησιάσουν, αλλά εµποδίστηκαν από το να αντικρίσουν το πρόσωπό Σου. Σε άλλους πάλι δόθηκε άδεια από το ζήλο τους να Σε βλέπουν, να εισέλθουν στον περίβολο της αυλής Σου, αλλά αυτοί άφησαν τα πέπλα των φαντασιώσεων των πλασµάτων Σου και τις αδικίες που είχαν επιβληθεί από τους καταπιεστές ανάµεσα στο λαό Σου, να παρεµβληθούν ανάµεσα σ’ αυτούς και σε Σένα.

Αυτή είναι η ώρα, ω Κύριέ µου, την οποία Εσύ έκανες να υπερέχει από κάθε άλλη ώρα και την έχεις συσχετίσει µε τα εκλεκτότερα από τα πλάσµατά Σου. Σε ικετεύω, ω Θεέ µου, στο όνοµα του Εαυτού Σου και στο όνοµα αυτών, να ορίσεις κατά τη διάρκεια αυτού του έτους, ό, τι θα εξυψώσει τους αγαπηµένους Σου. Πρόσταξε επίσης, µέσα σ’ αυτό το χρόνο εκείνο που θα

κάνει ικανό τον Ήλιο της ισχύος Σου να λάµψει λαµπρά πάνω από τον ορίζοντα της δόξας Σου και να φωτίσει µε την κυρίαρχη δύναµή Σου ολόκληρο τον κόσµο.

Κάνε την Υπόθεσή Σου νικηφόρο, ω Κύριέ µου, και ταπείνωσε τους εχθρούς Σου. Κατάγραψε για µας τα αγαθά αυτής και της επόµενης ζωής. Εσύ είσαι η Αλήθεια, Αυτός ο Οποίος γνωρίζει τα απόκρυφα πράγµατα. ∆εν υπάρχει άλλος Θεός εκτός από Σένα, τον Πάντοτε Συγχωρούντα, τον Παντελεήµονα.

-- Bahá'u'lláh
