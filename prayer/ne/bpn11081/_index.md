+++
title = 'Prayer bpn11081 in नेपाली'
author = 'Bahá'u'lláh'
tags = ['lang-ne', 'bpn-unsorted']
+++
*यसो भनोस्ः

हे मेरा प्रभु ! मेरो हातलाई शक्तिशाली बनाइदेऊ ताकि यसले तिम्रो ग्रन्थलाई यस्तो दृढतासित समातोस् कि त्यसलाई संसारको कुनै पनि शक्तिले खोस्न नसकोस् । तसर्थ, जनु करुा यसको अधिकारमा पदर्नै त्यसबाट यसलाई सुरक्षित राख । साँच्चै नै, तिमी सर्व–व्यापी, महा–शक्तिशालीछौ । 

*त्यसपछि आफ्नो मुख धुँदै उसले यसो भनोस्ः

मैले मेरो अनुहार तिमीतिर फर्काएको छु, हे मेरा प्रभु ! यसलाई आफ्नो अनुहारको ज्योतिद्वारा प्रकाशित गर र यसलाई तिमीबाहेक अन्य कसैतिर उन्मुख हुन नदेऊ । 

*त्यसपछि ऊ उभियोस्, र आराधना केन्द्र (अक्का, बाहजी) तिर अनुहार फर्काएर उसले यसो भनोस्ः

प्रभू साक्षी छन् कि उनका अतिरिक्त अर्को कुनै ईश्वर छैन । उनका साम्राज्य प्रकटीकरणको र सिर्जनाको हुन् । साँच्चै नै, उनले स्वयंलाई प्रकटीकरणको दिवा– स्रोतको रूपमा प्रकट गराएका छन्, जसले साइनाईमा ईश्वरसित वार्तालाप गर्यो, जसद्वारा सर्वोच्च क्षितिज प्रकाशित गराइएको छ, र अन्तिम घाटमा जीवन रुपि कमल वृक्षले बोलेको छ, र जसको माध्यमबाट स्वर्ग र मत्र्यलोकका सारा निवासीहरूलाई यस्तो आह्वान भएको छः “हेर, सर्व–व्यापी प्रभु आएका छन् । पृथ्वी तथा स्वर्ग, गौरव तथा साम्राज्य सारा प्रभुकै हुन्, जो सारा मानिसहरूका अधिपति र उच्च लोकका सिंहासनका तथा पृथ्वीका मालिक हुन् ।”

*त्यसपछि निहुरिएर आफ्ना हातहरू घुँडामाथि राखेर उसले यसो भनोस्ः

तिमी मेरो स्तुति तथा अन्य सबैको स्तुतिभन्दा धेरै स्तुत्य छौ, र मेरो व्याख्यान तथा स्वर्ग र पृथ्वीका सारा बासिन्दाहरूको व्याख्यानभन्दा पनि माथि छौ !
*फेरि उभिएर आफ्ना हत्केलाहरूलाई आफ्नो मुहारतर्फ गर्दै उसले यसो भनोस्ः

हे मेरा प्रभु ! जसले दुई हात जोडेर विनम्र भई तिम्रो कृपा र अनुग्रहको भिक्षा मागिरहेको छ उसलाई निराश नगराऊ । हे तिमी, जो दयालुहरू मध्ये पनि सर्व– दयालु हौ । 

*त्यसपछि, बसेर उसले यसो भनोस् :

म तिम्रो एकता र अद्वितीयता जुन तिमीमात्र एक ईश्वर हौ अनि तिमीबाहके अर्को कुनै ईश्वर छैन भन्ने कुराको साक्षी दिन्छु । साँच्चै नै, तिमीले आफ्नो धर्मलाई प्रकट गरायौ, आफ्नो संविदाको पालन ग¥यौ र स्वर्ग र पृथ्वीका समस्त बासिन्दाहरूसमक्ष आफ्नो कृपाकोद्वार खोलिदियौ । सांसारिक परिवर्तन र अवसरहरूले पनि तिमी तिर अभिमुख हुनबाट जसलाई रोकेका छैनन् र तिमी सित भएका कुराहरू प्राप्त गर्न जसले आफ्नो सर्वस्व त्यागेका छन् , तिम्रा ती भक्तहरू सधैँ सुख र शान्ति तथा सम्मान र गौरवको पात्र होऊन् । साच्ँचै नै, तिमी सधैँ क्षमाशील, सर्व–कृपालु छौ । 

(उपर्युक्त लामो पदको स्थानमा कुनै पनि व्यक्तिले यी शब्दहरूको उच्चारण गर्न सक्छ “ईश्वर साक्षी छन् कि सर्व–व्यापी, संकटमोचक उनीबाहेक अर्को ईश्वर छैन ।” त्यसरी नै यदि उसले बसेर यी शब्दहरूको उच्चारण गर्छ भने पनि यथेष्ट हुन्छ, “म तिम्रो एकता र अद्वितीयता जुन तिमीमात्र एक ईश्वर हौ अनि तिमीबाहेक अर्को ईश्वर छैन भन्ने कुराको साक्षी दिन्छु ।)”
