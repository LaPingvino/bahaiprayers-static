+++
title = 'Prayer bpn11108 in नेपाली'
tags = ['lang-ne', 'bpn11108']
+++
तिम्रो जय होस्, हे अनन्तताका सम्राट्; राष्ट्रहरूका निर्माता तथा प्रत्येक अस्थिधारीका सृष्टिकर्ता ! सारा मानव– जातिलाई आफ्नो वैभव तथा गौरवशाली क्षितिजतर्फ बोलाउने र तिम्रा सेवकहरूलाई आफ्ना कृपा र अनुग्रहहरूको दरबारतिर उन्मुख गराउने तिम्रो त्यो नाम लिएर म तिमीसित प्रार्थना गर्दछु कि मेरो गणना तीमध्ये गराऊ जसले तिमीबाहेक अरू सबै कुराहरूबाट आफूलाई अलग्ग गराएका छन्, तिमीतिर आपूmलाई अग्रसर गराएका छन् र तिमीले आज्ञा गरेका दुर्भाग्यहरूले पनि तिम्रा उपहारहरू प्राप्त गर्ने दिशातिर उन्मुख हुन बाट रोक्न सकेका छैनन् । 

हे मेरा प्रभु ! मैले तिम्रो दयाको पात्रको बिँडमा समातेको छु र तिम्रो अनुग्रहको दौराको फेरोमा बलियोसित पक्डेको छु । तिमीबाहेक अरू सबैको मायामोहलाई मबाट पखाल्ने गरी ममाथि तिम्रो दयाको मेघबाट वृष्टि गरिदेऊ र मलाई उनीतर्फ उन्मुख हुन सक्ने बनाऊ जो सारा मानव– जातिको आराधनाको केन्द्रविन्दु हुन् जसको विरुद्ध विद्रोह भड्काउनेहरूको ताँती लगाइएको छ, जसले तिम्रो संविदालाई भगं गरेका छन् र तिमीलाई र तिम्रा चिन्हहरूमा अविश्वास गरेका छन् । 

हे मेरा प्रभु ! तिम्रा दिनहरूमा मलाई तिम्रो वस्त्रको सुवासबाट वञ्चित नगराऊ र तिम्रो मुखमण्डलको ज्योति चम्केको बेला तिम्रो प्रकटीकरणको उच्छ्वास लिनबाट मलाई वञ्चित नगराऊ । जे इच्छा लाग्छ त्यो गर्न तिमी सक्षम छौ । 

तिम्रो इच्छालाई कसैले पनि रोक्न सक्दैन र आफ्नो शक्तिद्वारा तिमीले निर्धारित गरेका उद्देश्यलाई कसैले पनि टार्न सक्दैन ।

-- Bahá'u'lláh
