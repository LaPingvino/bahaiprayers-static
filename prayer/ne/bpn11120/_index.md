+++
title = 'Prayer bpn11120 in नेपाली'
author = "Abdu'l-Bahá"
tags = ['lang-ne', 'bpn-unsorted', "Abdu'l-Bahá"]
+++
हे मेरा ईश्वर, हे मेरा ईश्वर ! तिम्रो कृपाको साम्राज्य अघि विनम्र भई तिम्रा यी सेवकहरू साँच्चै नै तिमीतिर उन्मुख भएका छन् । साँच्चै नै यी तिम्रो पवित्रताद्वारा आकषिर्त भएका छन्, तिम्रो प्रेमको अग्निद्वारा प्रदीप्त भएका छन् र तिम्रो दिव्यलोकमा प्रवेश पाउनको लागि तिम्रो अद्भूत साम्राज्यको अनुमति मागिरहेका छन् । साँच्चै नै यिनीहरू तिम्रा उपहारहरूका अभिलाषी छन् तथा तिम्रो यथार्थको सूर्यबाट प्रकाश प्राप्त गर्न चाहन्छन् । हे प्रभु ! यिनीहरूलाई देदीप्यमान दीपकहरू, दयाका संकेतहरू, फलदायक वृक्षहरू र चम्किरहेका ताराहरू बनाइदेऊ । 

यस्तो वरदान देऊ कि यिनीहरू तिम्रा सेवक हुन सकून् र तिम्रो अनुग्रहको प्रकाश चाहना गर्दै तिम्रो प्रेमका बन्धन तथा कडीहरूद्वारा तिमीसित बाँधियून् । हे प्रभु ! यिनीहरूलाई मार्गदर्शनका चिन्हहरू, तिम्रो अमर साम्राज्यका मापदण्डहरू, तिम्रो कृपाको समुद्रका लहरहरू र तिम्रो वैभवको ज्योति प्रतिबिम्बित गर्ने ऐनाहरू बनाइदेऊ । 

साँच्चै नै, तिमी दाता हौ र साँच्चै नै तिमी क्षमाशील छौ । साँच्चै नै तिमी अनमोल छौ, सर्व–प्रिय छौ ।
