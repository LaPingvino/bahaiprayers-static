+++
title = 'Prayer bpn11163 in नेपाली'
tags = ['lang-ne', 'bpn-unsorted']
+++
हे प्रभु मेरा ईश्वर ! पश्चाताप गर्दै म तिमीतिर फर्केकोछु र निश्चय नै तिमी क्षमाशील, करुणामय छौ । 

हे  प्रभु मेरा परमात्मा ! म फकर्रे फेरि तिम्रोमा आएको छु । निश्चय नै तिमी कृपालु र सदा क्षमादानी छौ । हे प्रभु, मेरा स्वामी ! म तिम्रो प्रचुर दयाको डोरी समातेर बसेको छु र पृथ्वी र स्वर्गमा भएका सारा  वस्तुहरूको ढुकुटी तिम्रो हातमा छ । 

हे ईश्वर, मेरा परमेश्वर ! म तिमी भएको ठाउँमा पुग्न हतारिएको छु र साँच्चै नै तिमी क्षमाशील र असीमित कृपाका स्वामी हौ । 

हे प्रभु, मेरा प्रभु ! मलाई तिम्रो कृपाको अलौकिक अमतृ सवन गर्ने इच्छा छ र वस्तुत: तिमी नै दाता,  दयावान्, कृपानिधान, सर्व–शक्तिमान् छौ । 

हे प्रभु, मेरा ईश्वर ! म साक्षी दिन्छु कि तिमीले आफ्नो धर्म प्रकट गर्यौ, आफ्नो प्रतिज्ञा पूरा गर्यौ र तिम्रो कृपाको स्वर्गबाट त्यो कुरा पठायौ जसले तिम्रा भक्तजनका हृदयलाई तिमीतिर आकर्षित गरेको छ । जसले तिम्रो भव्य वस्त्रको फेरलाई समातेको छ र तिम्रो अत्यन्त बलियो डोरीलाई पक्डेको छ उसको कल्याण होस् । 

हे समस्त प्राणीहरूका अधिपति र गोचर तथा अगोचर सबैका सम्राट् ! तिम्रो शक्ति, तिम्रो भव्यता र तिम्रो सत्ताद्वारा म तिमीसित प्रार्थना गर्दछु कि तिम्रो गौरवशाली कलमद्वारा मेरो नाम पनि तिम्रा ती भक्तहरूको नामावलीमा अंकित गरिदेऊ जसलाई तिम्रो मुखमण्डलको प्रकाशतिर लाग्नबाट पापीहरूका तर्कहरूले पनि रोक्न सकेका छैनन्, हे प्रार्थना सुत्र र प्रार्थना मञ्जरु गर्ने प्रभु !

-- Bahá'u'lláh
