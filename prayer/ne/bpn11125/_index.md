+++
title = 'Prayer bpn11125 in नेपाली'
tags = ['lang-ne', 'bpn-unsorted']
+++
तिम्रो कृर्तिबढोस्, हे प्रभु, मेरा ईश्वर ! आफ्ना सेवकहरूलाई अभिप्रेरित गर्ने तथा नगरहरू निमार्ण गर्ने तिम्रो अत्यन्त विराट नाम, तिम्रा श्रेष्ठतम् उपाधिहरू र तिम्रा अत्यन्त ओजस्वी गुणहरूद्वारा म तिमीसित याचना गर्दछु कि आफ्ना प्रियजनलाई तिम्रा बहुविध कृपाहरूतर्फ र तिम्रो ज्ञानको मन्दिर तर्फ आफ्नो अनुहार फर्काउन सहायता गर । मानिसहरूलाई चारैतिरबाट आक्रान्त पारिरहेका रोग– व्याधिहरूलाई निवारण गरिदेऊ ताकि सारालाई शरण प्रदान गर्ने  तिम्रो नामको वैकुण्ठ दशर्न गर्नबाट तिनले वञ्चित हुन नपरोस्, जुन नामलाई तिमीले स्वर्ग र पृथ्वीमा बस्ने साराको लागि नामहरूको सम्राट् घोषित गरेका छौ । तिमी जे चाहन्छौ त्यही गर्ने सामथ्र्य राख्दछौ र सबै नामहरूको साम्राज्य तिम्रै हातमा छ । बलवान्, ज्ञानी तिमीबाहेक अर्को ईश्वर छैन । 

म एउटा तुच्छ प्राणी हुँ, हे मेरा प्रभु ! म तिम्रो द्रव्यको ढुकुटीको नजिकमा छु । म सिकिस्त बिरामी छु, तिम्रो रोग निवारक डोरी बलियोसित पक्डेर बसेको छु । 

मलाई घेरेर बसेका खराबीहरूबाट मेरो उद्धार गर, तिम्रो कृपा र दयाको जलद्वारा मलाई स्नान गराऊ र मलाई तिम्रो क्षमा र प्रचुरताद्वारा सम्पूर्णताको वस्त्रले सुसज्जित गराऊ । अतः मेरा आँखाहरूलाई तिमीमा नै केन्द्रित गराइराख र तिमीबाहेक अन्य सबैको मायामोहबाट मलाई मुक्त गराऊ । 

मलाई तिम्रो इच्छानुकूल आचरण गर्नमा सहायता गर र त्यही काम मात्र गराऊ जुन तिमीलाई राम्रो लाग्दछ । 

वस्तुतः तिमी नै यस लोकका तथा परलोकका पनि अधिपति हौ । तिमी नै, निःसन्देह, संधै क्षमादानी, सर्व– कृपानिधान छौ ।

-- Bahá'u'lláh
