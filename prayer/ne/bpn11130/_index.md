+++
title = 'Prayer bpn11130 in नेपाली'
author = 'Abdu'l-Bahá'
tags = ['lang-ne', 'bpn-unsorted']
+++
हे हृदयालु ईश्वर ! तिमीले समस्त मानवजातिलाई मात्र एउटै आमा–बाबुद्वारा उत्पन्न गर्यौ । तिमीले आज्ञा दिएका छौ कि सबै एउटै घर–परिवारका सदस्य बनून्, अनि तिम्रो पवित्र उपस्थितिमा सबै तिम्रा सेवक होऊन् तथा सारा मानवजाति तिम्रै शिविरमुनि आश्रित छन् । 

तिम्रा सन्तान तिम्रो प्रसादको थालको छेउ–छाउमा जम्मा भएका छन् र तिम्रो पालनहारत्वको प्रकाशद्वारा चम्किरहेका छन् । 

हे प्रभु ! तिमी सबैमाथि दया  गर्छौ, तिमीले नै सबैको भरण–पोषणको व्यवस्था रचेका छौ । तिमीले नै सबैलाई जीवन प्रदान गर्दछौ । तिमीले प्रत्येक विनम्र जनलाई योग्यता एवं प्रतिभा दिएका छौ तथा समस्त मानव–जातिलाई आफ्नो दयाको महासागरमा डुबाइदिएका छौ । 

हे उदार स्वामी ! प्रत्येक देशमा आफ्ना सेवकहरूलाई मिलाई एक गर, विभिन्न धर्महरूमा मेलमिलाप गराइदेऊ, सबै राष्ट्रहरूलाई एउटै राष्ट्र बनाइदेऊ जसले गर्दा उनीहरू सबैले आपसमा एक अर्कालाई एउटै कुटुम्ब सरह देखून् तथा सबैलाई एउटै देशका बासिन्दा सम्झुन् । मनुष्यमात्रले स्नेह भाव तथा अखण्ड एकतापूर्वक आपस्तमा हेलमेल गरून् । 

हे ईश्वर ! मानव एकताको ध्वजालाई माथि फहराइदेऊ । 

हे परमेश्वर ! अति महान् शान्ति स्थापित गरिदेऊ । 

सबै हृदयहरूलाई पगालेर एउटै हृदय गरिदेऊ । 

हे तिमी सहृदय पिता ! आफ्नो प्रेमको सुवासद्वारा हामीलाई खुशी राख । आफ्नो मार्गदर्शनको प्रकाशद्वारा हाम्रा आँखा तेजस्वी बनाइदेऊ । आफ्नो शब्दको सुरिलो आलापद्वारा हाम्रा कानहरूलाई हर्षोन्मादित गरिदेऊ तथा आफ्नो पालनहारत्वको आश्रयमुनि हामीलाई सुरक्षित राख । 

तिमी नै हौ सर्व–शक्तिमान्, महाबलवान्, तिमी नै हौ क्षमाशील तथा तिमी नै हौ त्यो शक्ति जसले मनुष्य जातिका दोषहरू दखेता पनि नदेखेझैं गदर्छ ।
