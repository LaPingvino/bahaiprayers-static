+++
title = 'Prayer bpn11103 in नेपाली'
author = "Abdu'l-Bahá"
tags = ['lang-ne', 'bpn-unsorted', "Abdu'l-Bahá"]
+++
हे प्रभु, हे मेरा ईश्वर ! तिमी नै मेरा आशा हौ र तिमी नै मेरो परमपिय्र हौ, मेरो सर्वोच्च ध्यये र मेरो आकांक्षा हौ । अत्यन्त विनम्रता र पूर्ण भक्तिभावले म तिमीसित प्रार्थना गर्दछु कि मलाई आफ्नो क्षेत्रमा तिम्रो ज्ञानको दीपक बनाऊ र आफ्नो साम्राज्यमा दिव्य अनुग्रहको ध्वजावाहक बनाऊ । 

मेरो गणना तिम्रा ती सेवकहरूमध्ये गराऊ जो तिमीबाहेक अरू सारा वस्तुहरूबाट अलग भइसकेका छन्, जसले आफूहरूलाई यो संसारका लौकिक वस्तुहरूबाट मुक्त गराइसकेका छन् र जसले सन्देह र अनास्थाका दोषहरूबाट आफूहरूलाई स्वतन्त्र गराइसकेका छन् । आफ्नो अधिराज्यबाट आफ्नो धर्मको शक्तिद्वारा मेरो हृदयलाई आनन्दमग्न बनाऊ र आफ्नो सर्व–व्यापी गौरवको साम्राज्यबाट एकको पछि अर्को गर्दै ममाथि ओर्लिरहेका अनगिन्ती दिव्य सहायताको दर्शन गराएर मेरा आँखाहरूलाई ज्योतिर्मय बनाऊ । निःसन्देह तिमी सर्व–शक्तिमान्, सर्व–गौरवशाली, सबैलाई वशमा राख्नेवाला हौ ।
