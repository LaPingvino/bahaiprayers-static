+++
title = 'Prayer bpn11174 in नेपाली'
tags = ['lang-ne', 'bpn11174']
+++
*धर्मको शिक्षा दिनको लागि कुनै पनि स्थानमा शिक्षण यात्रामा निस्केको व्यक्तिले दिन–रात यो प्रार्थना पाठ गर्नुपर्दछ । 

हे ईश्वर, मेरा परमेश्वर ! तिमी देखिरहेका छौ कि प्रफुल्ल चित्त लिएर म तिम्रो गौरवशाली अधिराज्यतिर अघि बढिरहेको छु । मानवजातिबीच तिम्रो प्रेमको अग्निलाई प्रज्ज्वलित गराउन यी विशाल र विस्तृत देशहरूमा तिम्रो संदेशवाहक बनेर, तिमीबाहेक अन्य सबै कुराहरूबाट अलग भएर, तिमीमा पूरा–पूरा भरोसा राख्दै र सारा सुख–सुविधा तथा आरामलाई त्यागेर, आफ्नो गाउँ–घरबाट धेरै टाढा यी अपरिचित क्षेत्रहरूमा भ्रमण गरिरहेको छु । तिम्रो उत्कृष्ट संघारमा विनम्र भई, तिम्रो अति शक्तिशाली गौरवको स्वर्गको सामुन्ने नतमस्तक भई, बिहानीपखमा तथा मध्यान्हमा तिमीसित प्रार्थना गर्दै र मध्यरातमा र उषाकालमा तिमीसित अनुनय–विनय गर्दै तिम्रो धर्मको सेवा गर्न, तिम्रा सिद्धान्तहरूलाई टाढा–टाढासम्म फैलाउन तथा तिम्रो शब्दलाई पूर्व र पश्चिममा प्रचार–प्रसार गराउन कृपा गरेर मलाई सहायता गर । 

हे प्रभु ! मेरो काँधलाई सबल गराइदेऊ र तिम्रो सेवामा मलाई ठूला ठूला काम गर्न सक्ने बनाऊ । मलाई मेरै जिम्मामा नछोड र यी क्षेत्रहरूमा एक्लो र निःसहाय अवस्थामा नछोड । 

हे मालिक ! मेरो एक्लोपनमा तिमी मेरो सहयात्री र यी विदेशी भूमिहरूमा तिमी मेरो साथी बनिदेऊ । निश्चय नै, जसलाई जे बनाउने इच्छा गर्दछौ तिमी त्यो गरेरै छोड्छौ, र निश्चय नै तिमी सर्व–शक्तिमान्, सबैभन्दा बलवान् छौ ।

-- Abdu'l-Bahá
