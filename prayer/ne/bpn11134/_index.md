+++
title = 'Prayer bpn11134 in नेपाली'
author = "Abdu'l-Bahá"
tags = ['lang-ne', 'bpn-unsorted', "Abdu'l-Bahá"]
+++
उनी परमेश्वर हुन् ! हे अनुपम स्वामी ! आफ्नो सर्वोच्च बुद्धिद्वारा तिमीले मनुष्यको लागि विवाह–सूत्रको विधान रच्यौ ताकि यस अनिश्चित लोकमा एकको पछि अर्को गर्दै मानव पिँढी निरन्तर चलिरहोस् र यो संसारमा अन्तसम्म पनि सेवा, भक्ति, श्रद्धा, प्रेम र प्रशंसाको भावले तिनीहरू तिम्रो एकताको संघारमा व्यस्त रहिरहून् । “मेरो मात्र उपासना गरोस् भन्ने हेतुले मैले आत्मा र देह दिएर मनुष्यको सृष्टि गरेको हूँ ।” तसर्थ, तिम्रो प्रेमको गुँडका यी दुई चरालाई आफ्नो दयाको स्वर्गमा विवाहित गराऊ र यिनीहरूलाई तिम्रो अविरल कृपा आकर्षित गर्ने माध्यम बनाऊ ताकि प्रेमका यी दुई सागरको मिलनबाट जीवनका किनारमा असल र पवित्र मोतीहरू पैदा गर्ने कोमलताका लहरहरू उर्लियून् । “परस्परमा मिलोस् भनेर उनले दुईवटा सागरलाई स्वतन्त्र गरिदिएका छन् । तिनका बीचमा एउटा पर्खाल छ जसलाई तिनीहरूले कदाचित् ननाघून् । 

आफ्ना प्रभुको कुन चाहिँ कृपालाई तिमी तब अस्वीकार गर्छौ ? हरेकबाट उनले ठूला र साना मोतीहरू पैदा गराउँछन् ।”
हे  तिमी दयालु स्वामी ! यो विवाहलाई मुँगा तथा मोतीहरू पैदा गर्ने योग्य बनाऊ । तिमी साँच्चै नै सर्व– शक्तिमान्, अत्यन्त महान्, सदा क्षमाशील हौ ।
