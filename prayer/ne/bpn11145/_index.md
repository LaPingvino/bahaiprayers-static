+++
title = 'Prayer bpn11145 in नेपाली'
author = 'Bahá'u'lláh'
tags = ['lang-ne', 'bpn-unsorted']
+++
हे प्रभु, मेरा ईश्वर, तिम्रो स्तुति होस् ! तिमी जान्दछौ र देख्दछौ कि मैले तिम्रा सेवकहरूलाई तिम्रा उपहारहरू भएको दिशाबाहेक अन्त कतैतिर पनि उन्मुख नहुन आह्वान गरेको छु र तिमीले आफ्नो अटल उद्देश्य र अज्ञेय आज्ञाबमोजिम पठाएको त्यो अत्यन्त स्पष्ट ग्रन्थमा तिमीले उल्लेख गरेका नियमहरू बाहेक अरू केहीलाई पनि पालन नगर्ने आज्ञा गरेको छु । 

हे मेरा प्रभु, तिम्रो अनुमतिबिना म एउटा शब्द पनि उच्चारण गर्न सक्दिन र तिम्रो आदेश नपाउन्जेलसम्म कुनै पनि दिशामा अघि बढ्न सक्दिन । हे मेरा ईश्वर, त्यो तिमी नै हौ जसले आफ्नो शक्तिको सामथ्र्यद्वारा मलाई जीवन प्रदान गर्यौ र आफ्नो धर्मलाई प्रकट गराउनकै लागि आफ्नो कृपाद्वारा मलाई प्रदीप्त गरायौ । त्यसको लागि मैले अति धेरै दुःख–कष्टहरू झेल्नु परिरहेको छ जसले मेरो वाणीलाई तिम्रो प्रशंसा गर्न र तिम्रो महिमा गाउन नसक्ने गराइदिएको छ । 

हे मेरा परमेश्वर, सारा स्तति तिम्रै होस् । तिमा आज्ञा र तिम्रो प्रभुसत्ताको शक्तिद्वारा तिमीले मलाई दिएका वस्तुहरूको लागि म तिमीसित याचना गर्दछु कि म स्वयंलाई र तिम्रो प्रेमको खातिर मलाई प्रेम गर्ने ती सबैलाई सरंक्षण प्रदान गर र हामी सबैलाई तिम्रो धर्ममा दृढ बनाइदेऊ । हे मेरा प्रभु ! तिम्रो शक्तिको शपथ खाएर म तिमीसित प्रार्थना गर्दछु कि तिम्रो सेवकको लाजलाई तिमीबाट पर्दाले जस्तै ढाकिदेऊ । तिमीलाई चित्रुमा नै उसको गौरव छ । तिम्रो नामको शक्तिद्वारा सुसज्जित भएपछि कसैले पनि मलाई बिगार्न सक्दैन र मेरो हृदयमा तिम्रो प्रेमले बास गरिन्जले सम्म ससांरका सारा दु:खकष्टहरूले पनि मलाई विचलित पार्न सक्ने छैन । 

अतः हे मेरा प्रभु ! ममाथि र मेरा प्रियजनमाथि त्यस्ता कुराहरूको वृष्टि गरिदेऊ जसले हामी सबैलाई तिम्रो सत्यलाई  अस्वीकार गर्नेहरू तथा तिम्रा चिन्हहरूमा अविश्वास गर्नेहरूका दुष्कर्महरूबाट रक्षा गरून् । 

निश्चय नै तिमी सर्व–गौरवशाली, सबभन्दा कृपालु छौ । 

 
 
 
तिम्रो जय होस्, हे प्रभु मेरा ईश्वर ! यो तिम्रो सेवक हो जसले तिम्रो कृपाको करकमलबाट तिम्रो कोमल दयाको अमृत चाख्न पाएको छ तर तिम्रा दिनहरूमा तिम्रो प्रेम अनुभव गर्न पाएको छ । दु:खकष्टहरूले जसलाई तिम्रो पे्रम प्राप्त गर्न र तिम्रो दशर्न गर्नबाट रोक्न सकेका छैन र बेवास्ता गर्नेहरूको भीडले जसलाई तिम्रो सदिच्छाको मार्गबाट विचलित गराउन सकेको छैन, तिम्रा नामहरूलाई प्रतिबिम्बित गर्ने तिम्रा तिनै अवतारहरूद्वारा म तिमीसित प्रार्थना गर्दछु कि आफ्नो सेवकलाई तिमी आफ्नो अधीनमा भएका उत्तम वस्तुहरू प्रदान गर र उसलाई यति माथि उठाइदेऊ कि उसले संसारलाई निमेषभरमा नै बिलीन भएर जाने छायाँजस्तो पाओस् । 

हे मेरा ईश्वर, आफ्ना अनन्त वैभवका शक्तिद्वारा तिमीलाई अप्रिय लाग्ने सारा वस्तुहरूबाट पनि उसलाई सुरक्षित गराइदेऊ । वस्तुतः तिमी उसका अधिपति र सारा लोकहरूका अधिपति हौ । 

 
 
 
तिम्रो जय होस्, हे प्रभु, मेरा ईश्वर ! जुन नामद्वारा त्यो शुभ मुहूर्त आइपुगेको छ, पुनरावर्तन भएको छ र जसको कारणले गर्दा पृथ्वी र स्वर्गका सारा बासिन्दाहरू भय विस्मित भएर थर्कमान भएका छन् तिम्रो त्यही नामद्वारा म तिमीसित प्रार्थना गर्दछु कि आफ्नो दयाको आकाशबाट तथा आफ्नो कोमल करुणाको मेघबाट प्रचुर वृष्टि गरिदेऊ जसले तिम्रा ती सेवकहरूका हृदयलाई प्रफुल्लित गराओस्, जो तिमीतिर उन्मुख भएका छन् र तिम्रो धर्मको सेवा गरिरहेका छन् । 

हे मेरा प्रभु ! आफ्ना सेवक तथा सेविकाहरूलाई व्यर्थ कल्पनाहरू तथा मिथ्या विचारहरूबाट रक्षा गर र आफ्नो कृपाको हातले तिम्रो ज्ञानको स्रोतबाट कलकल गर्दै बगिरहेको एक अञ्जली पानी तिनलाई सेवन गराऊ । 

साँच्चै नै तिमी सर्व–शक्तिमान्, सर्वोच्च, सदा–दानी तथा सर्व–कृपालु छौ ।
