+++
title = 'Prayer bpn11191 in नेपाली'
tags = ['lang-ne', 'bpn11191']
+++
तिम्रै जय होस्, हे ईश्वर, मेरा स्वामी ! अन्धकारलाई प्रकाशमा परिणत गर्ने, बारम्बार धाइने देवस्थल निमार्ण गर्ने तथा लिखित पाटिका प्रकाशित गर्ने एवं फिजाइएको पत्रको अनावरण गर्ने यो प्रकटीकरणद्वारा मलाई तथा मेरो साथमा रहेकाहरूको लागि तिम्रो उत्कर्ष गौरवको आकाशमा उड्न र तिम्रो एकताको मन्दिरमा प्रवेश गर्न, शंकालु व्यक्तिहरूलाई बाधा गर्ने शकांहरूको दागलाई पखाल्न समर्थ बनाइदेऊ भनी याचना गर्दछु । 

म उही हूँ, हे मेरा नाथ, जसले तिम्रो प्रेमाद्र दयाको डोरी बलियोसँग समातेको छ, र तिम्रो करुणा एवं कृपाको संजापमा टाँसिएको छ । मलाई तथा मेरा प्रियजनहरूको लागि यो संसार र आउने संसारको भलाइ निर्दिष्ट गरिदेऊ । 

तब, तिमीले आफ्ना प्राणीहरूमध्ये छानिएकाहरूको लागि तोकेको गूढ उपहार उनीहरूलाई पनि प्रदान गर । यी तिनै दिनहरू हुन्, हे मेरा प्रभु ! जसमा तिमीले आफ्ना सेवकहरूका लागि उपवास बस्ने आज्ञा दिएका छौ । 

ऊ धन्य छ जसले पूर्णतया तिम्रै लागि र तिमीबाहके अन्य सबै वस्तुबाट पूर्ण अनाशक्त रहेर उपवास बस्छ । 

हे मेरा स्वामी ! तिम्रो आज्ञा पालन गर्न र तिम्रा शिक्षाहरू मात्र मलाई र उनीहरूलाई सहायता गर । 

निःसशंय, तिमी जे चाहन्छौ त्यही गर्ने तिमीमा सामर्थ्य छ । 

सर्व–ज्ञानी, सर्व–बुद्धिमान् परमात्मा तिमीबाहेक अरू कोही छैन । सबै संसारहरूका स्वामी, ईश्वरको जय होस् ।

-- Bahá'u'lláh
