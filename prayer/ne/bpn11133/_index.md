+++
title = 'Prayer bpn11133 in नेपाली'
author = "Bahá'u'lláh"
tags = ['lang-ne', 'bpn-unsorted', "Bahá'u'lláh"]
+++
*किताब–इ–अग्दस (महान् पवित्र ग्रन्थ) मा निर्धारित गरिए अनुसार बहाई साक्षीहरूको उपस्थितिमा व्यक्तिगत रूपमा वर र वधूले पालैसित गर्ने विवाहको प्रतिज्ञा हो : “निश्चय नै, हामी सबै प्रभुको इच्छालाई शिरोधार्य गर्नेछौं ।”
 
उनी दयावान् छन्, सर्व–कृपालु छन् ! अनन्त, अपरिवर्तनीय, सर्व–व्यापी, प्राचीन प्रभुको जय होस् ! उनी त्यही हुन्, जसले आफ्नै अस्तित्वद्वारा आफूलाई एकमात्र, अद्वितीय, अनुपम, सर्वोच्च प्रभु प्रमाणित गरेका छन् । 

उनका अनन्यतालाई स्वीकार गर्दै तथा उनको अद्वितीयतालाई मान्दै हामी यो साक्षी दिन्छौं कि निश्चय नै उनीबाहके अन्य कुनै ईश्वर छैन । आफ्नो उचाइका अग्ला शिखरहरूमा, आपूmबाहेक अन्य सबैको व्याख्यानबाट पर र आफूबाहेक अन्य सबैको चर्चाबाट स्वतन्त्र र कोही पनि पुग्न नसक्ने अगमस्थानमा उनी सदासर्वदा बास गर्दछन् । 

जब उनले मनुष्यमाथि आफ्नो दया र कृपाको वृष्टि गराउने तथा विश्वलाई व्यवस्थित गराउने इच्छा गरे तब उनले नियमहरू बनाए अनि कानूनहरू दिए जसमध्ये विवाहको कानूनको पनि स्थापना गराए र यसलाई मनुष्यको मोक्ष र कल्याणको साधन बनाए र आफ्नो अत्यन्त पविन्न ग्रन्थको पानामा उल्लेख गरी सबैको पालनाको लागि निर्दिष्ट गरे । उनको महिमा अपरम्पार छ । उनी आज्ञा गर्दछन् : “हे मानव हो ! विवाह गर ताकि मेरा सेवकहरूको बीचमा मेरो स्मरण गर्ने व्यक्ति तिमीबाट उत्पन्न होओस् । तिमीलाई दिइएका आज्ञाहरू मध्येको यो एक आज्ञा हो : आफ्नै हितको लागि यसको पालन गर ।”
