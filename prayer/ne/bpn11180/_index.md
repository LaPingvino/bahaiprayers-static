+++
title = 'Prayer bpn11180 in नेपाली'
author = "Bahá'u'lláh"
tags = ['lang-ne', 'bpn-unsorted']
+++
तिम्रो जय होस्, हे मेरा प्रभु ! तिम्रो मार्गमा दःुखकष्टहरू झेल्न नपर्ने भए तिम्रा साचाँप्रेमीहरूको परिचय कसरी हुन सक्थ्यो; र तिम्रो प्रेमको खातिर परीक्षाहरूको सामना गर्नु नपर्ने भए तिम्रो दर्शनको लागि लालायित हुनेहरूको विशिष्टता बुझ्न कसरी सकिन्थ्यो ? तिम्रो शक्ति मेरो साक्षी हो ! तिम्रा भक्तहरूले रोएका आँसु तिनका सहचर हुन्, तिमीलाई खोज्नेहरूका मुखबाट निस्केको पीडाको उच्छ्वास तिनको सान्त्वना हो र तिमीलाई भेट्नको लागि छटपटाउनेहरूका विह्वल हृदयका टुक्राहरू तिनको भोजन हो । 

तिम्रो मार्गमा आइपर्ने मृत्यु पनि मेरो लागि कति आनन्ददायी छ र तिम्रो वचनको स्तुति गर्दा सामना गरिने शत्रुहरूका प्रहार पनि मेरो लागि अनमोल छन् । हे मेरा प्रभु !
तिम्रो धर्ममा तिमीले मेरो लागि जुन कुराको चाहना गरेका छौ मलाई  तिनको पालन गर्नदेऊ र आफ्नो प्रेमको खातिर तिमी जे गराउन चाहन्छौ त्यसैको आज्ञा गर । तिम्रो गौरवको साक्षी ! म त्यही चाहन्छु, जो तिमी चाहन्छौ र तिम्रो आनन्द नै मेरो पनि आनन्द हो  । सधैँ तिमीमा नै मैले मेरो सम्पूर्ण आशा र भरोसा समर्पित गरेको छु । 

म तिमीसित प्रार्थना गर्दछु, हे मेरा प्रभु ! कि तिम्रो संज्ञा र तिम्रो प्रभुसत्ताको योग्य मानिसहरूलाई यस प्रकटीकरणको सहायताको लागि अघि बढाऊ ताकि तिनले तिम्रा प्राणीहरूबीच मेरो स्मरण गरून् र तिम्रो भूमिमा तिम्रो विजयको ध्वजा फर–फराउन सकून् । 

जे गर्न चाहन्छौ त्यो गर्न तिमी सामथ्र्य राख्दछौ । 

सङ्कटमोचक, आत्म–परिपूर्ण तिमीबाहेक अर्को ईश्वर छैन ।
