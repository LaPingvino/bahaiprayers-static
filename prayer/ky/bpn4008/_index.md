+++
title = 'Prayer bpn4008 in Кыргыз'
tags = ['lang-ky', 'bpn-unsorted']
+++
Ак ким Кимдин жардамына жалынса, Ошого, Өтө жогору көкөлөтүлгөнгө, Бардыгы жетиштүүгө, Чексиз бийлик ээсине, Жаратканга, Сенин Теңириңдин ысымынын урматына.

Айт: О, кагылайын Кудайым! О, Сен, көк менен жердин Жаратуучусу, о, Падышачылыктын Теңири! Сен менин жүрөгүмдүн бардык сырларын билесиң. Сенин Жашагандыгың Сенин Өзүңдөн бөлөк эч кимге жеткиликсиз. Сен менде эмне болсо, бардыгын көрүп отурасың, андыктан Сенден тышкары аны эч ким көрө албайт.

Сенден бөлөк, бардыгысыз жасоого мага эмне уруксат этилсе, ошону Сенин ак көңүлүңө жараша, мага жөнөт, ошондой эле Сенден тышкары эч кимден көз каранды болбоого мага эмне уруксат этилсе, ошону мага дайында.

Ушул дүйнөдө жана келечектеги дүйнөдө менин жашоомдун түшүмүн чогултууга мага уруксат бер, Сенин жыргалыңдын дарбазасын менин ажарымдын алдында ач жана Сенин жоош ырайымдуулугуңду жана Сенин белектериңди ак көңүлдүүлүгүң менен мага төмөн жөнөт.

О, Сен, мол жыргалдын Теңири! Сени ким сүйсө, ошолорду Сенин көктөгү жардамың өз ичине алсын, ошондой эле Сен эмнелерге ээ болсоң, ошол белектерди жана жоомарттыкты бизге төмөн жөнөт. Бардыгында биз үчүн жетиштүү бол, биздин күнөөлөрүбүздү кечир жана биздин үстүбүздө ак көңүлдүүлүк кыл. Сен биздин Теңирибизсиң жана бардык жаратылгандардын Теңирисиң. Сага карай болгону жалынабыз, ошондой эле Сенин ырайыңдан бөлөк, башканы сурайбыз. Өзүнүн күчүндө Кыйрагыс, Өзүнүн өнддүрүшүндө Өтө кылдат Сен жоомарттыктын жана жыргалдын Теңирисиң.

О, кагылайын Теңирим, Элчилерге, олуяларга жана такыбаларга Өзүңдүн ак батаңды төмөн жөнөт. Акыйкатында, Салыштыргыс, Бардыгын багынтыруучу, Сен Кудайсың.

-- Báb
