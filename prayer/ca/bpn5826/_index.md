+++
title = 'Prayer bpn5826 in Català'
author = "Bahá'u'lláh"
tags = ['lang-ca', 'bpn-unsorted']
+++
Magnificat sigui el teu nom, oh Déu meu, per quant has manifestat el Dia que és el Rei dels Dies; Dia què Tu anunciares als Teus Elegits i als Teus Profetes en les Teves més excelses Taules; dia en què Tu abocares l’esplendor de la glòria de tots els Teus Noms sobre totes les coses creades. Gran és la benedicció de qualsevol que s’hagi dirigit a Tu, hagi aconseguit la Teva presència i hagi captat l’accent de la Teva veu.
T’imploro, oh Senyor meu pel nom d’Aquell al Qui circumda en adoració el Regne dels Teus noms, que ajudis als qui Et són estimats a glorificar la Teva paraula entre els Teus serfs i a escampar la Teva lloança entre les Teves criatures, de manera que l’èxtasi de la Teva Revelació sadolli l’ànima de tots els habitants de la Teva terra.
Oh Senyor meu, ja que Tu els has guiat cap a les aigües vivents de la Teva gràcia concedeix amb la Teva generositat que no siguin separats de Tu i, atès que els has convocat al recinte del Teu Tron, per la Teva amorosa bondat, no els separis de la Teva presència. Fes descendir sobre ells allò què els faci desprendre’s completament de tot tret de Tu i els capaciti per remuntar-se en l’atmosfera de la Teva proximitat, de manera que ni el predomini dels opressors ni les insinuacions dels qui no han cregut en el Teu molt august i poderosíssim Ser siguin capaços de mantenir-los lluny de Tu.
