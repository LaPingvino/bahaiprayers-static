+++
title = 'Prayer bpn5958 in Català'
tags = ['lang-ca', 'bpn5958']
+++
##Nous Creients

Glorificat siguis Tu, oh Senyor, Déu meu! 

Et dono les gràcies perquè m’has donat l’existència en els teus dies i m’has infós el Teu amor i coneixement . T’imploro pel Teu Nom, mitjançant el qual les belles perles de la Teva saviesa i les Teves paraules foren tretes del tresor dels cors d’aquells serfs Teus que es troben prop de Tu, i per mitjà del qual el sol del Teu Nom, el Compassiu, ha vessat la Seva refulgència sobre els qui estan  al Teu cel i terra,  que em proveeixis, per la Teva gràcia i generositat amb els Teus meravellosos i ocults presents.

Aquests són els primers dies de la meva vida, oh Déu meu, què Tu has vinculat als Teus propis dies. Ja que m’has conferit tan gran honor, no em privis de les coses que has ordenat per als Teus elegits.

Oh Déu meu! No soc més que una petita llavor que Tu has sembrat en el sòl del Teu amor i has fet brollar per la mà de la Teva bondat. Per tant, aquesta llavor anhela, en el seu íntim ser, les aigües de la Teva mercè i de la font viva de la Teva gràcia. Fes baixar sobre ella, des del cel de la Teva amorosa bondat, allò que li permeti florir sota l’ombra i als confins de la Teva cort. Tu ets qui rega els cors de tots els que T’han reconegut, amb el cabalós corrent i amb la font de les Teves aigües vives.

Lloat sigui Déu, Senyor dels mons.

-- Bahá'u'lláh
