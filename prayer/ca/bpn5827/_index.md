+++
title = 'Prayer bpn5827 in Català'
tags = ['lang-ca', 'bpn-unsorted']
+++
Digués: Magnificat sigui el Teu Nom, oh Senyor Déu meu! Et prego pel Teu Nom, pel mitjà del qual lluï resplendent l’esplendor de la llum de la saviesa quan els cels de l’expressió divina es posaren en moviment entre la humanitat, que m’ajudis generosament amb les Teves confirmacions celestials i em permetis exaltar el Teu Nom entre els Teus serfs.
Oh Senyor! Cap a Tu giro el meu rostre, desprès de tot excepte de Tu i adherint-me fermament a la vora del mantell de les Teves múltiples benediccions. Amolla, per tant, la meva llengua per a proclamar allò què captivi les ments dels homes i alegri les seves ànimes i esperits. Enforteix-me, llavors, en la Teva Causa, de tal manera que no em pugui destorbar la superioritat dels opressors entre les Teves criatures ni em pugui retenir l’atac dels descreguts entre aquells què habiten el Teu regne. Fes-me com una llàntia que brilli en totes les Teves terres, perquè aquells en els cors dels quals brilla la llum del Teu coneixement i perdura l’anhel pel Teu amor siguin guiats pel seu resplendor.
Veritablement potent ets Tu per fer tot el què et plagui i en la Teva mà tens el regne de la creació. No hi ha altre Déu tret de Tu, el Tot Poderós, el Tot Savi.

-- Bahá'u'lláh
