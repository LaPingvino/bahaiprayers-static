+++
title = 'Prayer bpn5864 in Català'
author = "Bahá'u'lláh"
tags = ['lang-ca', 'bpn-unsorted', "Bahá'u'lláh"]
+++
##Nadons

Tu ets Aquell, oh Déu meu!, pel Nom del Qual es guareixen els malalts, es restableixen els desvalguts i els assedegats reben beguda; els angoixats, tranquil·litat; els extraviats, guia; els humiliats, exaltació; els pobres, riquesa; els ignorants, llum; els melancòlics, il·luminació; els tristos, alegria; els freds reben escalfor i els oprimits són alliberats. Pel Teu Nom, oh Déu, es mogueren totes les coses creades i s’estengueren els cels, la terra fou restablerta i els núvols foren fets per portar pluja a la terra. Això és en veritat una prova de la Teva gràcia per amb totes les Teves criatures.
T’imploro, doncs, pel Teu nom mitjançant el qual manifestares la Teva Deïtat i exaltares la Teva Causa per sobre tota la creació, i per cadascun dels Teus molt excel·lents títols i molt augustos atributs, i per totes les virtuts amb què s’enalteix el Teu transcendent i exaltadíssim Ser, que facis descendir aquesta nit des dels núvols de la Teva misericòrdia les pluges del Teu guariment sobre aquest lactant, a qui has relacionat amb el Teu gloriosíssim Ser en el regne de la Teva creació. Abilla’l, llavors, oh Déu meu, per la Teva gràcia, amb el mantell del benestar i la salut, i protegeix-lo, oh Estimat meu, de tota aflicció i dolença i de tot el què et sigui detestable. El Teu poder, en veritat, és suficient per tot. Tu, en veritat, ets el més Potent, Qui subsisteix per Si mateix. A més, fes descendir sobre ell, oh Déu meu, el bé d’aquest món i del venidor, i el bé de la generació anterior i recent. El poder i la Teva saviesa són, en veritat, suficients per això.
