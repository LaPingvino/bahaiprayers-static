+++
title = 'Prayer bpn5956 in Català'
author = "Bahá'u'lláh"
tags = ['lang-ca', 'bpn-unsorted']
+++
Dels perfumats corrents de la Teva eternitat dóna’m a beure, oh Déu meu, i dels fruits de l’arbre del Teu Ser permet-me fruir, oh la meva Esperança. Dels brolladors cristal·lins del Teu Amor deixa’m beure, oh Glòria meva, i sota l’ombra de la Teva eterna providència permet-me habitar, oh Llum meva. A les praderies de la Teva proximitat, davant la Teva presència, fes que pugui vagar, oh Benaurat meu, i a la destra del Tron de la Teva mercè fes-me seure, oh desig. De les fragants brises de la Teva alegria deixa que un buf arribi fins a mi, oh el meu Objectiu, i a les altures del paradís de la Teva realitat permet-me entrar, oh el meu Adorat. Les melodies de la coloma de la Teva unitat permet-me escoltar, oh Tu el Resplendent, i mitjançant l’esperit de la Teva força i el Teu poder vivificant, oh el meu Proveïdor. En l’esperit del Teu amor mantén-me ferm, oh el meu Auxiliador, i al camí de la Teva complaença referma les meves passes, oh el meu artífex. Al jardí de la Teva immortalitat, davant la Teva faç, permet-me habitat eternament, oh Tu  qui ets misericordiós amb mi, i sobre la seu de la Teva glòria estableix-me, oh Tu qui ets el meu Posseïdor. Cap al cel de la Teva tendra bondat eleva’m, oh Vivificador meu, i cap al sol de la Teva guia condueix-me, oh Tu qui em tens corprès. Davant les revelacions del Teu invisible esperit crida’m a ser present, Tu qui ets el meu Origen i altíssim Desig, i cap a l’essència de la fragància de la Teva bellesa, oh Tu qui ets el meu Déu.
Potent ets Tu per a fer el que Et plagui. Tu ets en veritat el Més Exaltat, el Tot Gloriós, l’Altíssim.
