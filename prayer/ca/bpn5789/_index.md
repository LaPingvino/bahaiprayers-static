+++
title = 'Prayer bpn5789 in Català'
tags = ['lang-ca', 'bpn5789']
+++
Oh Tu bondadós senyor! Som serfs del Teu Llindar, que ens hem posat a l’empara de la Teva sagrada Porta. No busquem altre refugi que no sigui aquest ferm pilar; no busquem cap aixopluc tret del Teu resguard. Protegeix-nos, beneeix-nos, sostén-nos; fes-nos de tal manera que no estimem sinó la Teva complaença, que no manifestem sinó la Teva alabança, que sols transitem el camí de la veritat, que puguem arribar a ser suficientment rics com per a prescindir de tot tret de Tu, rebre els nostres dons del mar de la Teva beneficència, que sempre ens esforcem per exaltar la Teva causa i per difondre les Teves dolces fragàncies per onsevulla, perquè arribem a oblidar-nos del jo i ens ocupem tan sols de Tu, que rebutgem tota la resta i quedem corpresos per Tu.

Oh Tu, Proveïdor! Oh Tu Perdonador! Concedeix-nos la Teva gràcia i bondat, dons i presents, i guarda’ns per a que puguem atènyer la nostra meta. Tu ets el Poderós, el Capaç, el Coneixedor, el que veu: veritablement Tu ets el Generós; veritablement Tu ets el Tot Misericordiós; veritablement Tu ets Qui sempre perdona, Aquell a qui Se Li deu penediment, Aquell qui perdona fins el més greu dels pecats.

-- Abdu'l-Bahá
