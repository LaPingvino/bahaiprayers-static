+++
title = 'Prayer bpn5962 in Català'
tags = ['lang-ca', 'bpn-unsorted']
+++
Oh Tu, Bondadós Senyor! Aquests són els Teus serfs què han concorregut a aquesta reunió, s’han tornat cap al Teu regne i necessiten els Teus dons i la Teva benedicció. Oh Tu, Déu! Manifesta i fes evidents els signes de la Teva unitat què han estat dipositats en totes les realitats de la vida. Revela i desplega les virtuts latents i ocultes que Tu has posat en aquestes realitats humanes.
Oh Déu! Som com plantes i la Teva generositat és com la pluja; refresca aquestes plantes i fes-les créixer mitjançant els Teus dons. Som els Teus serfs; lliura’ns de les cadenes de l’existència material. Som ignorants; fes-nos savis. Estem morts; vivifica’ns. Som de matèria; dota’ns d’esperit. Estem exclosos; fes-nos els confidents dels Teus misteris. Estem necessitats; enriqueix-nos i beneeix-nos amb el Teu tresor infinit. Oh Déu! Ressuscita’ns; dóna’ns vista; dóna’ns oïda; familiaritza’ns amb els misteris de la vida, perquè els secrets del Teu regne ens siguin revelats en aquest món de l’existència i puguem confessar la Teva unicitat. Tot do emana de Tu; tota benedicció és Teva.
Tu ets fort. Tu ets poderós. Tu ets el Donador i Tu ets el Tot generós.

-- Abdu'l-Bahá
