+++
title = 'Prayer bpn5835 in Català'
tags = ['lang-ca', 'bpn-unsorted']
+++
Oh Déu, Déu meu! Tu veus com la negra foscor envolta a totes les regions, com tots els països estan ardent amb la flama de la discòrdia i els focs de la guerra i la matança cremen a Orient i a Occident. La sang és vesada els cadàvers cobreixen el terra i els caps tallats són escampats sobre la pols del camp de batalla.
Oh Senyor! Tingués compassió d’aquests éssers ignorants i mira’ls amb l’ull de la misericòrdia i perdó, extingeix aquest foc, perquè aquests densos núvols què enfosqueixen l’horitzó es dispersin, el Sol de la Realitat brilli amb els raigs de la concòrdia, es dissipi aquesta intensa feixuguesa i la resplendent llum de la pau vessi el seu resplendor sobre tots els països.
Oh Senyor! Treu a la gent de l’abisme de l’oceà de l’odi i l’enemistat, i lliura’ls d’aquesta foscor impenetrable. Uneix els seus cors i il·lumina els seus ulls amb la llum de la pau i la reconciliació. Lliura’ls de les profunditats de la guerra i la mortaldat i rescata’ls de l’obscuritat de l’error. Treu el vel dels seus ulls i il·lumina els seus cors amb la llum de guia. Tracta’ls amb tendra misericòrdia i compassió i no segons la teva justícia i ira, què fan tremolar els membres dels poderosos.
Oh Senyor! Les guerres continuen. El dolor i l’angoixa han augmentat, i totes les regions florents han quedat exhaurides.
Oh Senyor! Els cors estan tristos i les ànimes turmentades. Tingués misericòrdia d’aquestes pobres ànimes i no les abandonis als excessos dels seus propis desitjos.
Oh Senyor! Fes que es manifestin als Teus països ànimes humils i submises, amb rostres il·luminats pels raigs de guia, despreses del món, què anhelin el Teu Nom, proclamin la Teva lloança i difonguin la fragància de santedat entre la humanitat.
Oh Senyor! Enforteix llurs esquenes, prepara’ls per la lluita i encisa els seus cors amb els poderosos signes del teu amor.
Oh Senyor! En veritat, ells són dèbils, i Tu ets el potent i el Poderós; ells són impotents, i Tu ets l’Auxiliador i el Misericordiós.
Oh Senyor! L’oceà de la rebel·lió s’està agitant i aquestes tempestes no s’apaivagaran sinó per mitjà de la Teva gràcia il·limitada què abraça totes les regions.
Oh Senyor! En veritat la gent es troba a l’abisme de la passió i res pot salvar-les excepte les Teves infinites mercès.
Oh Senyor! Dissipa l’obscuritat d’aquests desitjos corruptes i il·lumina els cors amb la llàntia del Teu amor, per mitjà de la qual tots els països seran il·luminats d’aquí a poc. Confirma, a més, als teus estimats, aquells què, abandonant la seva pàtria, família i fills, han viatjat a països estrangers per amor a la Teva Bellesa per difondre les Teves Ensenyances. Sigues Tu el seu auxiliador a terra estranya, el dissipador de les seves tristeses, el seu confortador en la calamitat. Sigues Tu el glop que els refresqui quan tinguin set, la medicina que els guareixi les malalties i el bàlsam per la cremor que abraça els seus cors.
Veritablement, Tu ets el Més Generós, el Senyor de gràcia abundant i, veritablement, Tu ets el Compassiu i el Misericordiós.

-- Abdu'l-Bahá
