+++
title = 'Prayer bpn5799 in Català'
author = "Báb"
tags = ['lang-ca', 'bpn-unsorted']
+++
En nom del Teu Senyor, el Creador, el Sobirà, el que a Tot és Suficient, el Més exaltat, Aquell l’ajuda del Qual tots els homes imploren.

Digués: Oh Déu, Déu meu! Oh Tu que ets Faedor dels cels i terra, oh Senyor del Regne! Tu coneixes bé els secrets del meu cor, en tant que el Teu Ser és inescrutable per a tots excepte per a Tu Mateix. Tu veus tot el que te relació amb mi, mentre que ningú pot fer això excepte Tu. Atorga’m, per mitjà de la Teva gràcia allò que em permeti prescindir de tot excepte de Tu, i destina per a mi allò que em faci independent de tot excepte de Tu.

Concedeix-me que pugui recollir el fruit de la meva vida en aquest món i el venidor. Obre davant meu les portes de la Teva gràcia i confereix-me benèvolament la Teva afectuosa misericòrdia i dons.

Oh, Tu, qui ets el Senyor de gràcia abundant, fes que el Teu auxili celestial envolti a aquells que t’estimen i concedeix-nos els dons i les generositats que Tu posseeixes. Sigues Tu qui ens forneixi de totes les coses Tu ets el nostre Senyor i el Senyor de totes les coses creades. A ningú invoquem sinó a Tu, i res supliquem tret dels Teus favors. Tu ets el Senyor de munificència i de gràcia, invencible en el Teu poder i el més destre en els Teus designis. No hi ha més Déu que Tu, el que tot ho posseeix, el Més Exaltat.

Confereix les teves benediccions, oh Senyor meu, als Missatgers, els sants i els justos. Veritablement, Tu ets Déu, l’Incomparable, el que a Tot s’imposa.
