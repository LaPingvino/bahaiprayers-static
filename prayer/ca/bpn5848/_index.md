+++
title = 'Prayer bpn5848 in Català'
tags = ['lang-ca', 'bpn-unsorted']
+++
Oh tu la proximitat del Qual és el meu desig, la presència del Qual és la meva esperança, el record del Qual és el meu anhel, la cort del Qual és el meu objectiu, l’habitacle del Qual és el meu propòsit, el nom del Qual és el meu guariment, l’amor del Qual és l’esplendor del meu cor, el servei del Qual és la meva elevada aspiració. T’imploro pel Teu Nom, mitjançant el qual has permès que aquells que t’han reconegut es remuntin a les més sublims altures del Teu coneixement i has facultat els qui T’adoren amb devoció perquè ascendeixin als recintes de la cort dels Teus sagrats favors, que m’ajudis a girar el meu rostre cap el Teu semblant, a fixar els meus ulls en Tu i a fer menció de la Teva glòria.
Jo soc aquell, oh Senyor meu, què s’ha oblidat de tot excepte de Tu, s’ha tornat cap a l’Aurora de la Teva gràcia i ha abandonat tot menys a Tu amb l’esperança d’acostar-se a la Teva cort. Soc aquí, doncs, elevant els meus ulls cap a la seu què brilla amb els resplendors de la llum del Teu semblant. Per tant, fes descendir sobre meu, oh Benamat, allò que em permeti ser ferm en la Teva Causa, de manera que els dubtes dels infidels no m’impedeixin tornar-me cap a Tu.
Tu ets veritablement el Déu de Poder, Qui ajuda en el perill, el Tot Gloriós, el Tot Poderós.

-- Bahá'u'lláh
