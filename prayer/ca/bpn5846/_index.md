+++
title = 'Prayer bpn5846 in Català'
author = "Bahá'u'lláh"
tags = ['lang-ca', 'bpn-unsorted', "Bahá'u'lláh"]
+++
Glorificat sia el Teu Nom, oh Senyor Déu meu! Jo et suplico pel Teu Poder que ha envoltat totes les coses creades, per la Teva Sobirania que ha transcendit a tota la creació i per la Teva Paraula que estava oculta en la Teva Saviesa i amb la qual Tu creares el Teu Cel i la Teva terra, ens permetis ser ferms tant en el nostre amor per Tu com en la nostra obediència a la Teva voluntat, fixar el nostre esguard en el Teu semblant i celebrar la Teva glòria. Permet-nos, doncs, oh Déu meu, escampar abundantment els Teus signes entre les Teves criatures i protegir la Teva Fe en el Teu regne. Tu has existit sempre, independent de la menció de qualsevol de les Teves criatures, i per sempre romandràs com has existit.
En Tu he posat tota la meva confiança, cap a Tu he girat el meu rostre, a la corda de la Teva amorosa bondat m’he aferrat, i cap a l’ombra de la Teva misericòrdia m’he apressat. No m’abandonis  a la Teva porta com un ser decebut, oh Déu meu, i no em neguis la Teva gràcia, puix sols Et busco a Tu. No existeix més Déu que Tu, Qui sempre perdona, el Més generós.
Lloat siguis Tu, qui ets el Benamat dels qui T’han conegut!
