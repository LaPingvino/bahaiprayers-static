+++
title = 'Prayer bpn5801 in Català'
tags = ['lang-ca', 'bpn-unsorted']
+++
Oh Déu, Déu meu! Omple’m la copa del despreniment de totes les coses i alegra’m amb el vi de l’amor a Tu a l’assemblea dels Teus esplendors i els Teus dons. Lliura’m dels assalts de la passió i del desig, arrenca de mi els grillons d’aquest món inferior, atreu-me amb arrapament al Teu regne celestial i vivifica’m entre les Teves serves amb els hàlits de la Teva santedat.
Oh Senyor! Fes brillar el meu rostre amb les llums dels Teus dons, il·lumina els meus ulls amb la contemplació dels signes del Teu poder que tot ho subjuga; deleix el meu cor amb la glòria del Teu coneixement que abraça totes les coses, alegra la meva ànima amb les vivificants noves de gran felicitat, oh Tu Rei d’aquest món i del Regne de d’alt, oh Tu, Senyor del domini i el poder, perquè jo pugui difondre els Teus signes i senyals, proclamar la Teva Causa, promoure les Teves Ensenyances, servir la Teva Llei i exaltar la Teva Paraula.

Vertaderament Tu ets el Poderós, el qui sempre atorga, el qui és Capaç, l’Omnipotent.

-- Abdu'l-Bahá
