+++
title = 'Prayer bpn5926 in Català'
author = 'Abdu'l-Bahá'
tags = ['lang-ca', 'bpn-unsorted']
+++
##Ajuda

Ell és el Compassiu, el Tot Munífic! Oh Déu, Déu meu! Tu em veus, Tu em coneixes; Tu ets el meu Asil i el meu Refugi. A ningú he buscat, ni a ningú buscaré llevat de Tu; cap camí he petjat ni cap camí petjaré, sinó el camí del Teu amor. En la lúgubre nit de la desesperació el meu ull es torna, expectant i ple d’esperança, cap a l’aurora del Teu il·limitat favor i a l’hora de l’alba la meva ànima lànguida és vivificada i enfortida pel record de la Teva bellesa i perfecció. Aquell a qui auxilia la gràcia de la Teva misericòrdia, encara que una gota, es convertirà en un oceà sense límits, i el més insignificant àtom què sigui ajudat per l’efusió de la Teva amorosa bondat brillarà com una estrella radiant.
Aixopluga sota la Teva protecció, oh Tu Esperit de Puresa, Tu qui ets el Proveïdor Tot Poderós, a aquest captiu i inflamat serf Teu. Ajuda’l en aquest món de l’existència a romandre constant i ferm al Teu amor, i permet que aquest ocell d’ales trencades atenyi un refugi i empara en el Teu diví niu què es troba a l’arbre celestial.
