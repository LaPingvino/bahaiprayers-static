+++
title = 'Prayer bpn5815 in Català'
tags = ['lang-ca', 'bpn-unsorted']
+++
Glorificat ets Tu, oh Senyor Déu meu! Tu ets Aquell, el foc de l’amor del Qual ha inflamat els cors dels qui han reconegut la Teva unitat, i els esplendors d’aquest semblant han il·luminat els rostres dels qui s’han acostat a la Teva cort. ¡Quan dolç, oh Estimat meu, és el greuge què, en el meu amor per Tu, i per la Teva complaença, pateixo a causa dels dards dels obradors d’iniquitat! Quan grates són les ferides que, en el Teu camí i a fi de proclamar la Teva Fe, rebo de les espases dels infidels!
Et suplico, pel Teu nom, per mitjà del qual Tu canvies la inquietud en tranquil·litat, el temor en confiança, la debilitat en fortalesa i la humiliació en glòria, que ens ajudis, amb la Teva gràcia, a mi i als teus serfs, a exaltar el Teu nom, a entregar el Teu Missatge i proclamar la Teva Causa, de tal manera que puguem romandre impassibles davant el setge dels transgressors i la ira dels infidels, oh Tu Qui ets el Benamat!
Jo soc, oh Senyor meu, la Teva serva, que ha escoltat la Teva crida, i s’ha dirigit apressada capa Tu, fugint de si mateixa i posant el seu cor en Tu. T’imploro, oh Senyor meu, pel Teu nom, pel qual han estat originats tots els tresors de la terra, que em protegeixis de les insinuacions dels qui no han cregut en Tu i han repudiat la Teva veritat.
Potent ets Tu per fer el que desitgis. Tu ets, veritablement, l’Omniscient, el Tot Savi.

-- Bahá'u'lláh
