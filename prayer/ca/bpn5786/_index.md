+++
title = 'Prayer bpn5786 in Català'
tags = ['lang-ca', 'bpn5786']
+++
Tota majestat i glòria, oh Déu meu, i tot domini, llum, grandesa i esplendor siguin amb Tu. Tu atorgues sobirania a qui vols i li negues a qui desitges. No hi ha Déu tret de Tu, el Tot Posseïdor, l’Excels. Tu ets Qui del no- res creà l’univers i a tots els que hi habiten. No existeix res digne de Tu tret de Tu mateix, mentre que davant la teva sagrada presència tots els demés són com proscrits i són com no-res comparats amb la glòria del teu propi Ser.
Lluny de mi estigui enaltir les Teves virtuts d’altra manera que no sigui aquella amb que t’has enaltit a Tu mateix en el Teu poderós Llibre, on dius: “Cap ull El veu, més Ell engloba tota visió. Ell és Subtil, Qui tot ho percep” . Glòria sigui a Tu, oh Déu meu; en veritat cap ment ni visió, per aguda que sigui, podrà mai comprendre la naturalesa del més insignificant dels Teus Signes. Veritablement, Tu ets Déu, no hi ha més Déu que Tu, dono testimoni de que Tu, per Tu mateix, ets la única expressió dels Teus atributs, que cap lloança tret de la Teva pot mai arribar a la Teva sagrada cort, ni poden els Teus atributs ser desentranyats per ningú tret de Tu mateix.
Glòria sigui a Tu; Tu estàs per sobre de la descripció de qualsevol que no siguis Tu mateix, car transcendeix la concepció humana enaltir adequadament les Teves virtuts o comprendre l’íntima realitat de la Teva Essència. Lluny sigui de la Teva glòria que les Teves criatures Et descriguin o que Et conegui mai algú que no siguis Tu mateix. Jo T’he conegut, oh Déu meu, en raó de que Tu T’has donat a conèixer, doncs si Tu no t’haguessis revelat a mi, no T’hauria conegut. Et venero perquè Tu em convocares cap a Tu, car de no haver estat per la Teva crida, jo no T’hauria adorat.

-- Báb
