+++
title = 'Prayer bpn5781 in Català'
author = "Abdu'l-Bahá"
tags = ['lang-ca', 'bpn-unsorted']
+++
Oració per a ser recitada en acabar la reunió de l’Assemblea Espiritual.


Oh Déu! Oh Déu! Des del regne invisible de la Teva unitat Tu ens veus reunits en aquesta reunió espiritual, creient en Tu, confiant en els Teus signes, ferms a la Teva Aliança i Testament, atrets cap a Tu, encesos amb el foc del Teu amor i sincers en la Teva Causa. Som serfs a la Teva vinya, disseminadors de la Teva religió, adoradors del Teu semblant, humils davant els Teus estimats, submisos davant la Teva porta i implorant-te que ens confirmis en el servei dels Teus elegits, ens sostinguis amb les Teves hosts invisibles, ens enforteixis en la Teva servitud i ens facis serfs submisos i adoradors, en comunió amb Tu.

Oh Senyor nostre! Som dèbils i Tu ets el Fort, el Poderós. Estem sense vida, i Tu ets el Gran Esperit Vivificador. Estem necessitats, i Tu ets el Sustentador, el Poderós.

Oh Senyor nostre! Gira els nostres rostres cap el Teu semblant misericordiós; per la Teva divina gràcia, alimenta’ns de la Teva taula celestial; ajuda’ns amb les hosts dels Teus àngels suprems i confirma’ns mitjançant els éssers sants del Regne d’Abhá.
Veritablement Tu ets el Generós, el Misericordiós. Tu ets el Posseïdor de gran munificència i en veritat Tu ets el Climent i el Bondadós.
