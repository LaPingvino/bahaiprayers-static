+++
title = 'Prayer bpn5803 in Català'
author = "Bahá'u'lláh"
tags = ['lang-ca', 'bpn-unsorted']
+++
##Amor A Déu

Permet-me, oh Déu meu, acostar-me a Tu i habitar dins els recintes de la Teva cort, perquè l’allunyament de Tu quasi m’ha consumit. Fes que reposi sota l’ombra de les ales de la Teva gràcia, perquè la flama de la meva separació de Tu ha fos el meu cor dintre meu. Acosta’m al riu què és en veritat la vida, perquè la meva ànima es consumeix de set en la seva incessant recerca de Tu. Els meus sospirs, oh Déu meu, proclamen l’amargura de la meva angoixa i les llàgrimes que vesso testimonien el meu amor per Tu.

T’imploro, per la lloança amb què T’alaves a Tu mateix i la glòria amb què glorifiques la Teva pròpia Essència, que ens permetis ser comptats entre aquells que T’han reconegut i han confessat la Teva sobirania en els Teus dies. Ajuda’ns llavors, oh Déu meu, a beure dels dits de la misericòrdia, les aigües vives de la Teva amorosa bondat, perquè puguem oblidar-nos completament de tot excepte de Tu i estar ocupats sols amb Tu. Poderós ets Tu per fer el que desitges No hi ha Déu tret de Tu, el Poderós, Qui ajuda en el perill, Qui subsisteix per Si mateix.
Glorificat sia el Teu Nom, oh Tu qui ets el Rei de tots els reis!
