+++
title = 'Prayer bpn5780 in Català'
tags = ['lang-ca', 'bpn5780']
+++
##ASSEMBLEA ESPIRITUAL

*Quan entreu a la sala de reunió, reciteu aquesta oració amb el cor bategant d’amor a Déu i la llengua purificada de tot el què no sigui el seu record, perquè el Tot Poderós us ajudi bondadosament a aconseguir la victòria suprema.

Oh Déu meu! Som serfs Teus que ens hem girat amb devoció cap al Teu Sagrat Rostre, havent-nos separat de tot menys de Tu en aquest gloriós Dia. Ens hem reunit en aquesta Assemblea Espiritual, units en els nostres judicis i pensaments, amb els nostres propòsits harmonitzats per a exaltar la Teva Paraula entre la humanitat. Oh Senyor Déu nostre! Fes de nosaltres els signes de la Teva guia divina, estendards de la Teva exaltada Fe entre els homes, serfs de la Teva poderosa Aliança, oh Tu, el nostre Altíssim Senyor, manifestacions de la Teva Divina Unitat al Teu Regne d’Abhá i estrelles resplendents què brillen sobre totes les regions. Senyor ajuda’ns a convertir-nos en mars què s’agiten per l’onatge de la Teva meravellosa gràcia; en corrents què flueixen des d’altures tot glorioses; en fruits excel·lents de l’arbre de la Teva Causa empíria; com arbres què es gronxen a la Teva vinya celestial per les brises de la Teva munificència. Oh Déu! Fes que les nostres ànimes depenguin dels versos de la Teva Divina Unitat, que els nostres cors es deleixen per les efusions de la Teva gràcia, perquè ens ajuntem com les ones d’un sol mar i arribem a fondre’ns com el raig de la Teva llum refulgent; perquè els nostres pensaments, judicis i sentiments es converteixin en una sola realitat què manifesti l’esperit d’unió arreu  del món. Tu ets el Benèvol, el Munífic, el Conferidor, el Tot Poderós, el Misericordiós, el Compassiu.

-- Abdu'l-Bahá
