+++
title = 'Prayer bpn5870 in Català'
author = "Abdu'l-Bahá"
tags = ['lang-ca', 'bpn-unsorted', "Abdu'l-Bahá"]
+++
Oh Tu bondadós Senyor! Tu has creat tota la humanitat d’un mateix llinatge. Tu has decretat que tothom pertanyi a la mateixa llar. En la Teva sagrada presència tots ells són els Teus serfs i tota la humanitat s’empara sota el Teu tabernacle; tothom s’ha reunit a la teva taula de munificència; tothom està il·luminat per la llum de la teva providència.
Oh Déu! Tu ets bondadós amb tots, Tu has proveït per a tothom, dónes asil a tothom, confereixes vida a tothom. Tu has dotat tots i cadascun dels homes amb talent i facultats, i tothom està submergit a l’oceà de la teva misericòrdia.
Oh Tu bondadós Senyor! Uneix tothom. Fes que les religions concordin, fes de les nacions una sola, a fi que puguin veure’s les unes a les altres com una sola família i tota la humanitat com una sola llar.
Que totes puguin associar-se en perfecta harmonia.
Oh Déu Hissa fins el més alt l’estendard d’unitat de la humanitat.
Oh Déu! Estableix la Més Gran Pau.
Uneix Tu, oh Déu, els cors els uns amb els altres.
Oh Tu, Pare bondadós, Déu! Alegra els nostres cors amb la fragància del Teu amor Il·lumina els nostres ulls amb la llum de la Teva guia. Alegra les nostres oïdes amb la melodia de la Teva Paraula i empara’ns tots en el refugi de la Teva providència.
Tu ets el Poderós i el Fort. Tu ets el qui perdona i Tu ets Aquell qui tolera les negligències de la humanitat.
