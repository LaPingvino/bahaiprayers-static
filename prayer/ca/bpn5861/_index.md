+++
title = 'Prayer bpn5861 in Català'
tags = ['lang-ca', 'bpn5861']
+++
Glòria sigui a Tu, oh Senyor Déu meu! T’imploro pel teu Nom, mitjançant el qual hissares les ensenyes de la Teva guia, vessares el resplendor de la Teva amorosa bondat i revelares la sobirania del Teu senyoriu; pel qual la làmpada dels Teus noms ha aparegut en la fornícula dels Teus atributs i Aquell qui és el Tabernacle de la Teva unitat i la Manifestació del despreniment ha resplendit. Pel qual s’han donat a conèixer els camins de la Teva guia i s’han assenyalat els camins de la Teva complaença; per mitjà del qual s’han fet estremir els fonaments de l’error i els signes de la perversitat han estat abolits; pel qual brollaren les fonts de la saviesa i la taula celestial fou enviada; pel qual preservares els Teus serfs i vas conferir el Teu guariment; per mitjà del qual Tu manifestares les Teves tendres mercès als Teus serfs i revelares la Teva misericòrdia entre les Teves criatures; t’imploro que mantinguis fora de perill a qui ha romàs ferm i s’ha girat vers Tu, s’ha aferrat a la Teva misericòrdia i s’ha agafat a la vora de la Teva amorosa providència. Envia-li, doncs, el Teu guariment, guareix-lo i dota’l d’una constància atorgada per Tu i una tranquil·litat conferida per la Teva majestat.
Tu ets veritablement el Guaridor, el Preservador, el que ajuda, el Tot Poderós, el Potent, el Tot Gloriós, l’Omniscient.

-- Bahá'u'lláh
