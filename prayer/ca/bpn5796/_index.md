+++
title = 'Prayer bpn5796 in Català'
tags = ['lang-ca', 'bpn5796']
+++
Molts cors erts, oh Déu meu, s’han encès amb el foc de la teva Causa i molts que estaven adormits han estat despertats per la dolçor de la teva veu. Quants són els estranys que han buscat aixopluc a l’ombra de l’arbre de la teva unicitat i quan nombrosos són els assedegats que han anhelat en els teus dies la font de les teves aigües vives!

Beneït és aquell què s’ha dirigit cap a Tu i s’ha apressat a atènyer l’aurora de les llums del Teu semblant. Beneït és aquell que amb tot el seu afecte s’ha girat cap a l’alba de la Teva Revelació i la deu de la Teva inspiració. Beneït és aquell que ha gastat en el Teu camí el que Tu li vas conferir per la Teva generositat i favor. Beneït és aquell que en el seu gran anhel per Tu ha rebutjat tot menys a Tu. Beneït és aquell que ha fruït de comunió íntima amb Tu i s’ha deslligat de tota afecció a altre que no siguis Tu.

Jo t’imploro, oh Senyor meu, per Aquell que és el Teu Nom, que s’ha aixecat sobre l’horitzó de la seva presó mitjançant la força de la Teva sobirania i poder, que ordenis per a cada qual allò que és digne de Tu i correspon a la teva exaltació. En veritat el Teu poder és igual sobre totes les coses.

-- Bahá'u'lláh
