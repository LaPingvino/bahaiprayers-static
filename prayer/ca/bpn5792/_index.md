+++
title = 'Prayer bpn5792 in Català'
tags = ['lang-ca', 'bpn-unsorted']
+++
Déu meu, el meu Adorat el meu Rei, el meu desig! Quina llengua pot expressar el meu agraïment a Tu? Jo era negligent, Tu em despertares. Jo t’havia donat l’esquena, Tu bondadosament  m’ajudares a tornar-me cap a Tu. Jo era com un mort, Tu em vivificares amb l’aigua de vida. Jo estava marcit,Tu em vas reanimar amb el corrent celestial de la teva Paraula que ha fluït  de la Ploma del Tot Misericordiós.
Oh Divina Providència ! Tota l’existència és generada per la Teva munificència; no la privis de les aigües de la Teva generositat ni de l’oceà de la Teva misericòrdia. T’imploro que m’ajudis i m’assisteixis en tot moment i en tota condició, i anhelo el teu antic favor del cel de la teva gràcia.

Tu ets, en veritat, el Senyor de munificència i el Sobirà del regne de l’eternitat.

-- Bahá'u'lláh
