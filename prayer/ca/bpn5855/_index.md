+++
title = 'Prayer bpn5855 in Català'
author = 'Bahá'u'lláh'
tags = ['lang-ca', 'bpn-unsorted']
+++
Glòria a Tu, oh Rei de l’eternitat, Faedor de nacions i Modelador de cada os corruptible! Et prego pel Teu Nom, per mitjà del qual cridares a tota la humanitat cap a l’horitzó de la Teva majestat i glòria i guiares als Teus serfs a la cort de la Teva gràcia i els Teus favors que em comptis entre aquells qui s’han lliurat de tot excepte de Tu i s’han girat cap a Tu, i entre aquells als qui les desgràcies que Tu has decretat no els han impedit tornar-se cap els Teus dons.
M’he aferrat, oh Senyor meu a l’agafall de la Teva bondat i m’he adherit  fermament a la vora del mantell del Teu favor. Fes descendir, doncs, sobre meu, des dels núvols de la Teva generositat, allò que em purifiqui del record de qualsevol que no siguis Tu i em capaciti per dirigir-me cap aquell qui és l’Objecte de l’adoració de tota la humanitat, contra Qui s’han disposat en formació els agitadors de sedició que han trencat la Teva Aliança i no han cregut en Tu ni en els Teus signes.
No em neguis, oh Senyor meu, les fragàncies de la Teva vestidura en els hàlits de la Teva Revelació davant l’aparició dels resplendors de la llum del Teu semblant. Poderós ets Tu per fer el que Et plagui. Res pot resistir-se a la Teva voluntat ni frustrar el que Tu has projectat pel Teu poder.
No hi ha Déu tret de Tu, el Tot Poderós, el Tot Savi.
