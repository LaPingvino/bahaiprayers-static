+++
title = 'Prayer bpn5816 in Català'
author = "Bahá'u'lláh"
tags = ['lang-ca', 'bpn-unsorted']
+++
Magnificat sigui el Teu nom, oh Senyor Déu meu! Vet ací el meu ull expectant per contemplar les meravelles de la Teva misericòrdia, la meva oïda anhelant per escoltar les Teves dolces melodies, i el meu cor delitós de les aigües vivents del Teu coneixement. Tu veus a la Teva serva, oh Déu meu, dempeus davant la cambra de la Teva mercè, invocant-te pel Teu nom, el qual has escollit per sobre de tots els altres noms i exaltat sobre els qui estan en el cel i en la terra. Fes descendir sobre ella els hàlits de la Teva misericòrdia, perquè sigui completament separada de si mateixa, i completament atreta cap a la seu què, resplendeix amb glòria del Teu rostre, difon de lluny la fulgor de la Teva sobirania i s’ha constituït en el Teu tron. Potent ets Tu per fer la Teva voluntat. No hi ha Déu fora de Tu, el Tot Gloriós, el Més Generós.
Et suplico, oh Senyor meu, que no expulsis els qui t’han buscat, ni rebutgis a aquells qui han dirigit a Tu les seves passes, ni privis de la Teva gràcia els qui T’estimen. Tu ets Aquell, oh Senyor meu, Qui s’ha anomenat a Si mateix el Déu de Misericòrdia, el Més Compassiu. Tingues pietat, llavors, de la Teva serva què ha buscat el Teu abric i ha girat el seu rostre cap a Tu.
Tu ets, veritablement, Qui sempre perdona, el Més Misericordiós.
