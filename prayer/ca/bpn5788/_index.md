+++
title = 'Prayer bpn5788 in Català'
tags = ['lang-ca', 'bpn5788']
+++
Lloat sigui el Teu Nom, oh Senyor nostre Déu! Tu ets, en veritat el Coneixedor de coses invisibles. Ordena per a nosaltres tot el bé que el Teu coneixement que tot ho abraça pugui concebre. Tu ets el Senyor Sobirà, el Tot Poderós, el Més Estimat.
Tota lloança sigui per a Tu, oh Senyor! Buscarem la Teva gràcia en el Dia assenyalat i posarem tota la nostra confiança en Tu, qui ets nostre Senyor. Glorificat ets Tu, oh Déu! Concedeix-nos el que és bo i correcte per a que pugem prescindir de tot tret de Tu. Veritablement Tu ets el Senyor de tots els mons.
Oh Déu! Recompensa als qui resisteixin pacientment en els Teus dies, i enforteix els seus cors per a que puguin caminar sense desviar-se del camí de la veritat. Atorga’ls, oh Senyor, aquells excel·lents dons que els permeti ser admesos en el Teu beneït Paradís. Exaltat siguis Tu oh Senyor Déu. Fes descendir les Teves benediccions celestials sobre aquelles llars, els habitants de les quals han cregut en Tu. En veritat, Tu ets insuperable  en la concessió de benediccions divines. Envia, oh Déu, hosts tals que facin victoriosos als teus serfs lleials. Tu dones forma a les coses creades segons la Teva voluntat mitjançant el teu decret. Tu ets en veritat el Sobirà, el Creador, el Tot Savi. 
Digues: “Déu és en veritat el Faedor de totes les coses. Ell dóna suport en abundància a qualsevol Ell desitgi. Ell és el Creador, l’Origen de tots els éssers, el Modelador, el Tot Poderós, el Faedor, el Tot Savi. Ell és el Posseïdor dels més excel·lents títols de tots els cels i la terra i de tot el que existeix entre ambdós. Tots acaten el Seu mandat i tots els habitants del cel i terra celebren la Seva lloança i a Ell tots retornarem.

 

Oh Déu meu Senyor i el meu Mestre! M’he després de la meva família i a través Teu he buscat ser independent de tots els que habiten a la terra i estar sempre disposat a rebre el que és digne als Teus ulls. Concedeix Tot el bé que em faci independent de tot el que no siguis Tu i atorga’m una porció més àmplia dels Teus il·limitats favors. En veritat Tu ets el Senyor d’abundant gràcia.

-- Báb
