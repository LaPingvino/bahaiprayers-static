+++
title = "Prayer bpn2700 in Magyar"
author = "Báb"
tags = ['lang-hu', 'prayer-', "author-Báb", "category-unsorted", "cat-Megbocsátás"]
+++
Jól tudom, ó, Uram, hogy vétkeim színed előtt szégyenbe borították arcom, és teherként nehezedtek hátamra Előtted, elválasztottak engem a Te szépséges orcádtól, körülvettek minden oldalról, és minden felől akadályoztak abban, hogy eljuthassak mennyei erőd kinyilatkoztatásaihoz.

Ó, Uram, ha Te nem bocsátasz meg nekem, ki van, aki kegyelmet adna, és ha Te nem irgalmazol nekem, ki van, aki részvétet tudna mutatni? Dicsőség legyen Néked, Te teremtettél, mikor nemlétező voltam, és Te tápláltál, mikor még minden értelem nélkül voltam. Dicséret Néked, a bőkezűség minden jele Tőled származik, és a kegyelem minden záloga a Te határozatod kincsestárából sugárzik szét.

(Source category: Megbocsátás)
(Bahaiprayers.net ID: 2700)
