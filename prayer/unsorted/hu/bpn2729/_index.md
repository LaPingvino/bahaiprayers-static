+++
title = "Prayer bpn2729 in Magyar"
author = "Abdu'l-Bahá"
tags = ['lang-hu', 'prayer-', "author-Abdu'l-Bahá", "category-unsorted", "cat-Szellemi tanácsok"]
+++
*A Szellemi Tanács ülésének befejezésekor mondandó ima:

Ó, Isten! Ó, Isten! Egyedüliséged láthatatlan királyságából pillants le ránk, kik összegyűltek ezen szellemi gyűlésben, Benned hívén, jeleidben bizakodván, szilárdan Szövetségedben és Testamentumodban, Hozzád vonzódva, lángra gyúlva szereteted tüzétől és őszintén a Te Ügyedben. Szőlőskerted munkásai vagyunk, hited terjesztői, orcád odaadó imádói, alázatosak szeretteid iránt, hódolók ajtód előtt. Könyörgünk Hozzád, szilárdíts meg minket választottaid szolgálatában, segíts meg minket láthatatlan seregeiddel, erősíts meg minket, hogy szolgálhassunk Téged, és tégy minket alázatos és imádó alattvalókká, kik Véled társalognak.

Ó, Urunk! Gyengék vagyunk, és Te vagy a Hatalmas, az Erős. Holtak vagyunk, és Te vagy a nagy életadó Szellem. Szükséget szenvedünk, és Te vagy a Fenntartó, az Erős.

Ó, Urunk! Fordítsd arcunk irgalmas orcád felé, táplálj minket bőven áradó kegyeddel mennyei asztalodról, segíts minket legfőbb angyalaid seregeivel, és erősíts meg minket az Abhá Királyság szentjei által.

Bizony, Te vagy a Nagylelkű, az Irgalmas. Te vagy a nagy bőség Birtokosa, és valóban Te vagy az Elnéző és a Kegyes.

(Source category: Szellemi tanácsok)
(Bahaiprayers.net ID: 2729)
