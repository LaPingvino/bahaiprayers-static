+++
title = 'Prayer bpn2613 in Magyar'
author = "Bahá'u'lláh"
tags = ['lang-hu', '', "Bahá'u'lláh", "unsorted"]
+++
Úgy zengd, ó, szolgám, az Isten verseit,
amelyeket kaptál,
amint azok zengik,
akik közel állnak Hozzá,
hogy melódiád édessége
elragadja saját lelkedet,
és megragadja minden ember szívét!
Aki elmondja szobája magányában
az Isten által kinyilatkoztatott verseket,
annak a szavai töredékét a Mindenható
mindenhol jelenlévő angyalai fogják szétszórni,
és minden igaz ember szívét
megdobogtatják velük.
Bár ő először mit sem sejt ennek hatásáról,
a kegyelem erénye, amelyben részesült,
előbb-utóbb meg kell,
hogy változtassa lelkét.
Így rendeltettek el Isten Kinyilatkoztatásának
misztériumai Annak Akarata által,
Aki az erő és bölcsesség forrása.

(Source category: Család)
(Bahaiprayers.net ID: 2613)
