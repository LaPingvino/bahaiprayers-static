+++
title = "Prayer bpn2296 in România"
author = "Bahá'u'lláh"
tags = ['lang-ro', 'prayer-', "author-Bahá'u'lláh", "category-unsorted", "cat-Statornicie în Legământ"]
+++
Slăvit eşti Tu, o, Dumnezeul meu!
Te implor întru Locul Răsăritului semnelor Tale şi întru Cel Care a revelat dovezile Tale clare, să îngădui să pot, în toate condiţiile, să mă ţin strâns de funia providenţei Tale iubitoare şi să mă agăţ cu dârzenie de poala generozităţii Tale. Numără-mă atunci printre cei pe care schimbările şi întâmplările lumii n-au reuşit să-i împiedice de a Te sluji şi de a-şi arăta loialitatea faţă de Tine, pe care asaltul oamenilor n-a avut puterea să-i oprească a premări Numele Tău şi a Te preaslăvi. Ajută-mă cu bunăvoinţa Ta plină de har, o, Domnul meu, să fac orice Tu iubeşti şi doreşti. Dă-mi putinţa de a împlini ceea ce va înălţa Numele Tău şi va aprinde focul iubirii Tale.

Tu eşti, cu adevărat, Cel ce Iartă, Cel Mărinimos*.

(Source category: Statornicie în Legământ)
(Bahaiprayers.net ID: 2296)
