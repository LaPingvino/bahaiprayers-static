+++
title = 'Prayer bpn8220 in हिंदी'
author = "Bahá'u'lláh"
tags = ['lang-hi', 'prayer-', "author-Bahá'u'lláh", "category-unsorted", "cat-अनासक्ति"]
+++
जयघोष हो तुम्हारे नाम का, हे मेरे ईश्वर! तुम्हारी आज्ञा से और तुम्हारी इच्छा के अनुकूल सम्पूर्ण सृष्टि में व्याप्त, तुम्हारी अनुकम्पा के परिधान की सुरभि के सहारे और तुम्हारी दिव्य इच्छा के सूर्य के सहारे, जो तुम्हारी दया के क्षितिज पर तुम्हारी शक्ति और सम्प्रभुता के साथ प्रखर प्रकाशमान हुआ है, मैं याचना करता हूँ कि मेरे हृदय से कपोल कल्पनाओं और व्यर्थ धारणाओं को धो डाल, ताकि तन-मन से मैं तेरी ओर उन्मुख हो सकूँ। हे तू, जो समस्त मानवजाति का स्वामी है! मैं तेरा सेवक हूँ और हूँ तेरे सेवक का पुत्र! हे मेरे ईश्वर! मैंने तुम्हारी अनुकम्पा की बांह पकड़ ली है और तुम्हारी स्नेहिल कृपा की डोर थाम ली है। मेरे लिये उन शुभ पदार्थों का विधान कर जो तुम्हारे हैं और अपने आशीष के स्वर्ग से, अपने अनुग्रह के आकाश से भेजे गये सहभोज में सम्मिलित होने दे। तू सत्य ही, सभी लोकों का स्वामी है और ईश्वर है उन सबका, जो स्वर्ग में और धरा पर हैं।

(Source category: अनासक्ति)
(Bahaiprayers.net ID: 8220)
