+++
title = "Prayer bpn9033 in اُردُو"
author = "Bahá'u'lláh"
tags = ['lang-ur', 'prayer-', "author-Bahá'u'lláh", "category-unsorted", "cat-جنرل"]
+++
ہواللہ
اے میرے دلبر یکتا! میں صحرا میں آوارہ ہوں اور حیران و پریشان پھر رہا ہوں۔ تیری راہ میں گرتا اور اٹھتا ہوں اور تیرے پیمان کے جام سے سرمست ہوں۔ گرا ہوا ہوں، بیچارہ ہوں، دلدادہ ہوں، شیدائی ہوں، دیوانہ اور رسوا ہوں لیکن تیری طرف متوجہ ہوں اور تیرے کوچے کا طلبگار ہوں، تجھ سے دور ہوں، بے بہرہ ہوں او ربے سر و سامان ہوں تیرے لطف و عنایت کا خواستگار ہوں۔ اسیر ہوں، تو رہائی دے۔ عاجز ہوں، تو مدد فرما۔ میں غریب ہوں، تو مونسِ جان ہوجا۔ میں بے کس ہوں، تو معینِ دل و جان ہوجا۔ دنیا اور دنیا والوں سے بیزار کر اور اپنی جائے امان میں جگہ اور قرار عطا فرما۔ اپنے ماسواسے مستغنی فرما اور اپنی عطا سے بہرہ و نصیب فرما۔ میرے گناہ معاف کردے، میری خطاؤں پر پردہ ڈال اور عفو و غفران فرما۔ کیونکہ میں گناہ گار ہوں۔ بد رفتار ہوں اور گناہوں کے سمندر میں غرق ہوں۔ تو ہی محبوب و مہربان ہے اور توہی گناہوں کا بخشنے والا ہے۔ اے پروردگار! اقتدار عطا کر اور ثابت و پائیدار رکھ۔ بے صبر و قرار فرما اور جمال پر انوار کا مجنوں بنا دے اور اسکی مشکبار زلفوں کا دیوانہ کر دے تاکہ اپنے اور بیگانے کو فراموش کر دیں اور دریا کی مانند جوش و خروش میں آ جائیں اور عہد و پیمان کے جام سے مست و مدہوش ہو جائیں۔ توہی بخشندہ و مہربان اور توہی آمُرزندہ اور آموزندۂ یاران ہے۔

(Source category: جنرل)
(Bahaiprayers.net ID: 9033)
