+++
title = 'Prayer bpn9078 in اُردُو'
author = "Bahá'u'lláh"
tags = ['lang-ur', 'prayer-', "author-Bahá'u'lláh", "category-unsorted", "cat-جنرل"]
+++
ہوالمشفق الکریم!
اے میرے معبود! اے میرے معبود! تو بینا و آگاہ ہے کہ تیرے سوا کوئی اور ٹھکانہ اور پناہ میں نے نہ کبھی ڈھونڈی اور نہ ڈھونڈتا ہوں اور تیری محبت کی راہوں کے سوا کوئی اور راہ میں نے نہ کبھی اختیار کی نہ پسند کرتا ہوں۔ ناامیدی کی اندھیری راتوں میں میری آنکھیں تیرے بے نہایت الطاف کی صبح امید میں روشن اور کھلی رہتی ہیں اور سحر کے وقت یہ پژمردہ جان و دل تیرے جمال و کمال کی یاد میں خرم و دمساز ہوتے ہیں۔ ہر ایک وہ قطرہ جو تیری رحمانی نوازشوں سے موفق ہو جاتا ہے وہ بحر بیکراں بن جاتا ہے اور ہر ایک وہ ذرّہ جو تیرے انوارِ عنایت کے پر تو سے مؤید ہو جاتا ہے نہایت ہی چمکتا ہوا اور روشن آفتاب بن جاتا ہے۔ پس اے میرے پاک یزدان! اس اپنے پرسوز و شیدا بندے کو اپنی حفاظت میں پناہ دے اور عالم ہستی میں اپنی محبت پر ثابت و مستقیم رکھ اور اس بے پر و بال پرندے کو اپنے آشیانۂ رحمت میں روحانی شاخوں پر مسکن اور ٹھکانہ عطا فرما۔

(Source category: جنرل)
(Bahaiprayers.net ID: 9078)
