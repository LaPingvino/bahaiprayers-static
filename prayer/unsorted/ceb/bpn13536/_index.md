+++
title = "Prayer bpn13536 in Cebuano"
author = "Abdu'l-Bahá"
tags = ['lang-ceb', 'prayer-', "author-Abdu'l-Bahá", "category-unsorted", "cat-Alang sa Mabdos"]
+++
Akong Ginoo! Akong Ginoo! Ako nagdalayeg Kanimo ug ako nagpasalamat Kanimo nga Imong gikaloy-an kining Imong mapaubsanong alagad nga babaye, kining Imong sulogoon nangaliyupo ug nangamuyo Kanimo, tungod kay, sa pagkamatuod, Imo siyang gitultulan padulong sa Imong dayag nga Gingharian ug gitugutan siyang makabati sa Imong halangdong Tawag niining nag-usab-usab nga kalibutan ug sa pagsud-ong sa Imong mga Timaan nga nagmatuod sa pagpakita sa Imong madaugong pagmando ibabaw sa tanang butang.
          O Ginoo ko, akong ihalad kining anaa karon sa akong sabakan nganha Kanimo. Himoa kini nga mamahimong dalayegong bata sa Imong Gingharian ug usa ka bulahang bata pinaagi sa Imong tabang ug Imong paghatag, sa pag-usbaw ug pagtubo ubos sa pag-atiman sa Imong pagtudlo. Sa pagkamatuod, Ikaw ang Mabinati-on! Sa pagkamatuod, Ikaw ang Ginoo sa Dakong Paghatag!

(Source category: Alang sa Mabdos)
(Bahaiprayers.net ID: 13536)
