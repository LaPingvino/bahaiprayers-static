+++
title = 'Prayer bpn12496 in Samoan'
author = "Bahá'u'lláh"
tags = ['lang-sm', '', "Bahá'u'lláh", "unsorted"]
+++
Glory be to Thee, O King of eternity, and the Maker of nations,..

 

  Le Tupu o le fa’avavau e, ma le Mataisau o malō, le Tufuga o ponaivi pala uma e, ia i lau Afio le vi’iga! Ou te ole atu ia te Oe i Lou Suafa na vala’auina ai e Oe tagata ola uma i le tafa’ilagi o Lau pule ma le mamalu, ma sa ta’ita’ia ai Au ‘au’auna i le maota o Lou alofa tunoa ma le finagalo lelei, ina ia faitauina fa’atasi a’u ma i latou ua vavae’esea mai mea uma vaganā Oe lava, ma fa’atumauina i latou ia te Oe, ma sa lē mafai ona taofia e uiga fa’alētonu e pei ona fa’atulafonoina e Oe, mai le liliu atu i le ala o Au mealaofa.

Lo’u Ali’i e, o lo’o o’u taofi mau i le ‘au o Lau foa’ialofa, ma pipi’i mau atu i le tu’upao o le ofu talaloa o Lou finagalo lelei. O lea, ia auina mai i o’u luga mai ao o Lou agalelei le mea e ave’esea ai mai ia te a’u le manatu fua i so o se tasi mea vaganā Oe, ma faia ai a’u ia mafai ona liliu atu ia te Ia lea o le Sini o tapua’iga a tagata uma, e tete’e atu i Lē na fa’atonuina tagata fa’atupu fouvale, o ē na lepetia Lau feagaiga, ma ua le talitonu ia te Oe ma Au fa’ailoga.

     Lo’u Ali’i e, ia lē fa’afitia  ia te a’u manogi O Lou ofu i Ou aso, ma ia le vavae’esea a’u mai manavaga o Lau Fa’aaliga i le fa’aalia mai o pupula o le malamalama o Ou fofoga. E mamana Oe e faia ai le mea e finagalo i ai Lau Afio. E leai se tasi e mafai ona tete’eina Lou finagalo, po’o le fa’aluafesasiina o mea sa fuafuaina e Lau Afio i Lou lava mana.

     E leai se tasi Atua iina na o Oe, o le Malos-uma, o le Poto-Uma.

(Source category: FIRMNESS IN THE COVENANT)
(Bahaiprayers.net ID: 12496)
