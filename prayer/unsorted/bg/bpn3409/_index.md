+++
title = 'Prayer bpn3409 in български'
author = "Bahá'u'lláh"
tags = ['lang-bg', 'prayer-', "author-Bahá'u'lláh", "category-unsorted", "cat-Подкрепа и помощ"]
+++
Боже мой, мой Обожаеми, Царю мой, мое Желание! С какъв език мога да изразя благодарността си към Теб? Аз бях нехаещ, Ти ме събуди. Бях се отвърнал от Теб, Ти великодушно ми помогна да се обърна към Теб. Сякаш бях мъртъв, Ти ме съвзе с животворната вода. Бях повехнал, Ти ми възвърна живота с божествения поток на Твоето слово, който бликна от Перото на Всемилостивия.
О, Божие Провидение! Всичко съществуващо е рожба на Твоето изобилие; не го лишавай от водите на Своята щедрост и не го дръж настрана от океана на Своята милост. По всяко време и при всякакви обстоятелства аз Те умолявам да ме подкрепяш и да ми помагаш и търся предвечната Ти благодат от небесата на Твоето милосърдие. Ти си наистина Щедрият Господар и Най-висшият в царството на вечността.

(Source category: Подкрепа и помощ)
(Bahaiprayers.net ID: 3409)
