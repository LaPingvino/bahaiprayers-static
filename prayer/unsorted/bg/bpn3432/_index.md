+++
title = 'Prayer bpn3432 in български'
author = "Bahá'u'lláh"
tags = ['lang-bg', 'prayer-', "author-Bahá'u'lláh", "category-unsorted", "cat-Преподаване"]
+++
О Боже, Ти, Който си Създателят на всички Проявления, Началото на всички Начала, Изворът на всички Откровения и Източникът на всички Светила! Свидетелствам, че чрез Твоето Име небосводът на разбирането бе украсен и океанът на словото бе разбушуван, и повелите на Твоето провидение бяха оповестени на последователите на всички религии.
Умолявам Те да ме обогатиш така, че да се освободя от всичко освен от Теб и да бъда независим от всекиго освен от Теб Самия. И излей над мен от облаците на Своята доброта онова, което ще ми е полезно във всеки свят на Твоите светове. Помогни ми чрез укрепващото Си милосърдие да служа на Твоето Дело сред слугите Ти така, че да проявявам онова, за което ще ме споменават, докато Твоето царство пребъде и господството Ти просъществува.
Това е Твоят слуга, о, Господарю мой, който се е обърнал с цялото си същество към хоризонта на Твоята доброта, океана на милосърдието Ти и небесата на Твоите дарове. Постъпи с мен тогава, както подобава на Твоето величие, на Твоята слава, на Твоята щедрост и на Твоето милосърдие.
Ти наистина си Богът на силата и властта, Който откликва на онези, които Му се молят. Няма друг Бог освен Теб, Всезнаещия, Премъдрия.

(Source category: Преподаване)
(Bahaiprayers.net ID: 3432)
