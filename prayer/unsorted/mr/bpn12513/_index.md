+++
title = 'Prayer bpn12513 in मराठी'
author = "Bahá'u'lláh"
tags = ['lang-mr', 'prayer-', "author-Bahá'u'lláh", "category-unsorted", "cat-मृतांसाठी"]
+++
हे माझ्या परमेश्वरा! हा तुझा सेवक आणि तुझा सेवक पुत्र आहे, ज्याने तुझ्यावर व तुझ्या चिन्हांवर विश्वास ठेवला आहे आणि जो तुझ्याकडे तुझ्या व्यतिरिक्त अन्य सर्वांपासून संपूर्ण अनासक्त होऊन उन्मुख झाला आहे. खरोखर, जे दया दाखवितात त्यांच्यापैकी तू सर्व दयाळू आहेस. 
	हे तू मानवांच्या पापांना क्षमा करणाऱ्या व त्यांच्या दोषांना झाकून टाकणाऱ्या विधात्या, त्याला असे वागव जसे तुझ्या कृपेच्या स्वर्गाला व तुझ्या औदार्याच्या महासागराला साजेसे होईल. स्वर्ग व पृथ्वीच्या स्थापनेपूर्वीपासून असणाऱ्या तुझ्या सर्वश्रेष्ठ दयेच्या आवारात त्याला प्रवेश प्रदान कर. तुझ्या व्यतिरिक्त सदा क्षमाशील, सर्व औदार्यशाली अन्य परमेश्वर नाही.
*(नंतर सहा वेळा “अल्लाह-ओ-आभा” ह्या अभिवादनाचा पुनरुच्चार करावा, आणि नंतर खालील प्रत्येक पदाचा एकोणीस वेळा पुनरुच्चार करावा.)
	आम्ही सर्व, सत्यतः परमेश्वराची उपासना करतो.
	आम्ही सर्व, सत्यतः परमेश्वरासमोर नतमस्तक होतो.
	आम्ही सर्व, सत्यतः परमेश्वरास समर्पित आहोत.
	आम्ही सर्व, सत्यतः परमेश्वराचे स्तवन करतो.
	आम्ही सर्व, सत्यतः परमेश्वराचे आभार मानतो.
	आम्ही सर्व, सत्यतः परमेश्वरात सहिष्णु आहोत.
*(जर मृत व्यक्ती स्त्री असेल तर असे म्हणावे, ही तुझी सेविका आणि तुझ्या सेविकेची सुपुत्री आहे.)

(Source category: मृतांसाठी)
(Bahaiprayers.net ID: 12513)
