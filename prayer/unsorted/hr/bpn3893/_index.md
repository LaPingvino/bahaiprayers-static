+++
title = "Prayer bpn3893 in Hrvatski"
author = "Abdu'l-Bahá"
tags = ['lang-hr', 'prayer-', "author-Abdu'l-Bahá", "category-unsorted", "cat-Brak"]
+++
On je Bog! O, Gospode Neusporedivi! U Tvojoj svemogućoj mudrosti podario si ljudima brak, da bi pokoljenja jedno drugo slijedila u ovom nesigurnom svijetu, i da bi zauvijek, dok god je svijeta, na Pragu Tvoje jednosti bili zaokupljeni služenjem i štovanjem, Pozdravljanjem, obožavanjem iI hvalom. "Nisam stvorio duhove i ljude do li zato da bi mene obožavali" (Qur'an 51:56). Stoga, vjenčaj u Tvom nebu milosrđa ove dvije ptice iz gnijezda ljubavi Tvoje i učini ih virom koji privlači trajnu milost; da se iz zajedništva ova dva mora ljubavi digne val nježnosti i prospe bisere čistoće i dobrote na obalu života. "On je oslobodio dva mora da bi mogla susresti jedno drugo: između njih je prepreka koju ne prelaze. Koji ćete, tad, od darova Božjih odbiti? Iz svakog on donosi veće i manje bisere (Qur'an 55:19-22)". O, Ti, blagi Bože! Daj da ovaj brak urodi koraljima iI biserima. Ti si uistinu Svemoćni, Najveći, Koji vječno Praštaš.

(Source category: Brak)
(Bahaiprayers.net ID: 3893)
