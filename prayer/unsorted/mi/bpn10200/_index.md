+++
title = 'Prayer bpn10200 in Māori'
author = "Abdu'l-Bahá"
tags = ['lang-mi', '', "Abdu'l-Bahá", "unsorted"]
+++
Tōku Ariki! Tōku Ariki! e whakahōnore ana ahau i a Koe, e tuku whakamoemiti ana ki Tāu i hōmai ki Tō hāwini, ki Tō mōkai, me te inoi, te tuohu nei ki a Koe, te take, Nāu ia i arataki pū ki Tāu kīngitanga mārama, Nāu hoki ia i rongo ai i Tāu karanga whaikororia mai i te ao kikokiko, i kite ai hoki i Āu tohu e taunaki nei i te whakakitenga o Tāu kīngitanga o runga rawa o ngā mea katoa.

e tōku Ariki, ka tapaea e ahau te hua o tōku kōpū ki a Koe. Māu rā pea ia e meinga ai kia whaiwāhi karamihi ki Tāu Kīngitanga, whai waimarie hoki mā Tāu manaaki me Tāu mahi tohu; kia kune ai, kia tupu ake ai i raro i te whaitohu o Āu akoranga. Tūturu, ko Koe te Tohu Tūpore! Tūturu, ko Koe te Ariki o te Manako Nui!

(Source category: MŌ TE HUNGA WĀHINE E KŌPŪ ANA)
(Bahaiprayers.net ID: 10200)
