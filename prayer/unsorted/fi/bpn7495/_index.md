+++
title = 'Prayer bpn7495 in Suomi'
author = "Báb"
tags = ['lang-fi', '', "Báb", "unsorted"]
+++
Olen tietoinen siitä, oi Herra, että syntini ovat peittäneet kasvoni häpeään Sinun läheisyydessäsi ja painavat selkääni Sinun edessäsi, ovat tulleet itseni ja Sinun kaunoisten kasvojesi väliin, ovat joka suunnalta ympäröineet minut ja joka puolelta estäneet minua pääsemästä osalliseksi Sinun taivaisen mahtisi ilmauksista.
Oi Herra! Jos Sinä et anna minulle anteeksi, kuka silloin voi suoda anteeksiannon, ja jos Sinä et ole minulle armelias, kuka muu kykenee osoittamaan sääliä! Kunnia olkoon Sinulle, Sinä loit minut, kun olin olematon, ja Sinä ravitsit minua, kun olin vailla kaikkea ymmärrystä. Ylistys olkoon Sinun, jokainen anteliaisuuden  osoitus on lähtöisin Sinusta ja jokainen armon osoitus saa alkunsa Sinun säädöksesi aarteistoista.

(Source category: Anteeksianto)
(Bahaiprayers.net ID: 7495)
