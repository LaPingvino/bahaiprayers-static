+++
title = 'Prayer bpn7658 in Kreyol Ayisyen'
author = "Abdu'l-Bahá"
tags = ['lang-ht', '', "Abdu'l-Bahá", "unsorted"]
+++
Fè nou mache avèk fèmte nan chemen Ou, O Senyè, e ranfòse kè nou nan obeyisans nou pou Ou. Vire figi nou nan direksyon bèlte ki chita nan Ou se sèl Bondye ki egziste, epi rejwi kè nou avèk siyn linite diven Ou yo. Abiye kò nou avèk bèl wòb bonte Ou, retire vwal peche a ki devan je nou, e ban nou bwè nan kalis gras ou; pou pèmèt kè tout kreyati yo kapab chante lwanj pou Ou devan siyn grandè Ou a. Poutèt sa, O Senyè, devwale Ou menm, avèk diskou mizèrikòdye Ou a ak sekrè lespri diven Ou an, pou lajwa sakre ki soti nan priyè a kapab ranpli nanm nou - yon priyè ki pral monte pi wo pase mo ak lèt yo e ki pral depase ti bwi silab ak son yo konn fè - pou tout bagay kapab disparèt ansanm devan revelasyon glwa Ou a.
Senyè! Sila yo se sèvitè ki te rete fèm e fidèl nan Alyans Ou ak Testaman Ou, ki te kenbe ak tout fòs yo kòd fidelite nan Koz Ou e ki te atache yo san relache ak ke wòb grandè Ou. Ede yo, O Senyè, avèk gras Ou, kore yo avèk pouvwa Ou epi ranfòse ren yo nan obeyisans pou Ou. 
Se Ou menm Ki Padone, Ki Plen Gras.

(Source category: Fèmte nan Alyans lan)
(Bahaiprayers.net ID: 7658)
