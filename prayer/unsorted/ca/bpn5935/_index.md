+++
title = 'Prayer bpn5935 in Català'
author = "Báb"
tags = ['lang-ca', '', "Báb", "unsorted"]
+++
Oh Déu meu! A ningú tinc tret de a Tu què pugui calmar l’ànsia de la meva ànima i Tu ets la meva més cara aspiració, oh Déu meu. La meva ànima sols està esposada a Tu i a aquells als qui Tu estimes. Declaro solemnement que tant la meva vida com la meva mort estan dedicades a Tu. en veritat Tu ets incomparable i no tens igual.
Oh Senyor meu! Jo Et suplico em perdonis per haver-me ocultat de Tu. Per la Teva glòria i majestat! Jo he fallat en reconèixer-te i adorar-te degudament, mentre que Tu Et dones a conèixer a mi i em recordes com és propi de la Teva posició. Greu seria la meva pena, oh Senyor meu, si Tu em reprenguessis per les meves transgressions i mals actes. No conec altra ajuda tret de Tu. No tinc cap refugi al qual córrer tret de Tu. Cap de les teves Criatures es pot atrevir a intercedir davant Teu sense permís. Jo m’aferro fermament al Teu mandat T’elevo la meva oració fervorosament, tal com correspon a la Teva glòria. Et prego atenguis la meva crida com Tu m’has promès. En veritat, Tu ets Déu; no hi ha Déu sinó Tu. Sols i sense ajuda de ningú, tu ets independent de totes les coses creades. Ni la devoció dels Teus amants et poden beneficiar, ni els mals fets dels infidels danyar-te. En veritat Tu ets el meu Déu, qui mai faltarà a la Seva promesa.
Oh Déu meu! Jo et demano per les evidències del Teu favor, em permetis acostar-me a les sublims altures de la Teva sagrada presència i em guardis d’inclinar-me cap a les al·lusions subtils de qualsevol altre tret de Tu. Guia les meves passes, oh Déu meu, cap al què per a Tu és acceptable i plaent. Protegeix-me, mitjançant el Teu poder, de la fúria de la Teva ira i del Teu càstig i no em permetis entrar als recintes no desitjats per Tu.

(Source category: Proves i Dificultats)
(Bahaiprayers.net ID: 5935)
