+++
title = 'Prayer bpn5898 in Català'
author = "Bahá'u'lláh"
tags = ['lang-ca', 'prayer-', "author-Bahá'u'lláh", "category-unsorted", "cat-Matrimoni"]
+++
*Esposeu-vos, oh poble, perquè engendreu a qui faci menció de Mi en mig dels meus serfs. Aquest és el meu mandat per vosaltres.
*Agafeu-vos fermament a ell com ajuda per vosaltres mateixos. - Bahá’u’lláh


El matrimoni bahá’í és la unió i l’afecte cordial entre les dues parts. No obstant, han de tenir la màxima cura en conèixer cadascú el caràcter de l’altre. Aquest llaç etern s’ha d’assegurar amb una aliança sòlida i la finalitat ha de ser fomentar l’harmonia, la camaraderia i la unitat, i atènyer la vida eterna. - ‘Abdu’l-Bahá


La promesa de matrimoni, el vers què la núvia i el nuvi han de dir en presència de al menys dos testimonis vàlids per l’Assemblea Espiritual, és el següent, segons està estipulat al Kitáb-i-Aqdas (El Llibre Més Sagrat):
Per els homes: Tots, en veritat, ens atindrem a la Voluntat de Déu.

Per les dones: Totes, en veritat, ens atindrem a la Voluntat de Déu.

Ell és el Conferidor, el Munífic!
La lloança sigui per Déu, l’Antic, el Sempre Perdurable, l’Immutable, l’Etern! Aquell qui ha testimoniat en el Seu propi Ser que veritablement Ell és Un, Únic, Il·luminat i Exaltat. Som testimonis de que en veritat no hi ha Déu tret de Tu, reconeixem la Seva unicitat i confessem la Seva singularitat, Ell ha habitat sempre les altures inaccessibles, als cims de la Seva excelsitud, santificat de la menció de qualsevol tret de Tu mateix, lliure de la descripció de qualsevol excepte Ell.
I quan Ell desitjà manifestar gràcia i beneficència als homes i posar el món en ordre, revelà pràctiques i creà lleis. Entre elles establí la llei del matrimoni, la convertí en una fortalesa pel benestar i la salvació i ens la imposà entre el què fou enviat des del cel de santedat en el Seu Llibre Més Sagrat. Diu Ell, gran és la Seva glòria!: “Esposeu-vos, oh poble, perquè engendreu a qui faci menció de Mi en mig dels Meus serfs. Aquest és el Meu mandat per vosaltres. Agafeu-vos fermament a ell com ajuda per vosaltres  mateixos”.

(Source category: Matrimoni)
(Bahaiprayers.net ID: 5898)
