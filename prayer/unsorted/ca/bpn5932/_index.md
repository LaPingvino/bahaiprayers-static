+++
title = 'Prayer bpn5932 in Català'
author = "Bahá'u'lláh"
tags = ['lang-ca', '', "Bahá'u'lláh", "unsorted"]
+++
Dissipa els meus pesars per la Teva munificència i generositat, oh Déu, el meu Déu, i treu-me l’angoixa mitjançant la Teva sobirania i el Teu poder. Tu em veus, oh Déu meu, amb la faç dirigida a Tu, ara que les afliccions m’han envoltat pertot arreu. Et demano, oh Tu qui ets el Senyor de tots els éssers i protegeixes totes les coses visibles i invisibles, pel Teu Nom, mitjançant el qual Tu has sotmès els cors i les ànimes dels homes, i per les ones de l’oceà de la Teva misericòrdia i les fulgències del sol de la Teva generositat que, entre aquells a qui per res no els ha estat impedit de dirigir el seu semblant cap a Tu, m’hi comptis, oh Tu Senyor de tots els Noms i Faedor dels cels.
Tu veus, oh Senyor meu, el què m’ha succeït als Teus dies. Et suplico per Aquell qui és l’Albada dels Teus noms i el Punt de l’Aurora dels Teus atributs, que ordenis per mi allò què em faci aixecar per servir-te i exaltar les Teves virtuts. Tu ets, en veritat el Tot Poderós, l’Omnipotent, qui acostuma a respondre les pregàries de tothom!
Per cloure et demano, per la llum del Teu rostre, que beneeixis els meus afers, que redimeixis els meus deutes i satisfacis les meves mancances. Tu ets Aquell, el poder i el domini del qual, tota llengua ha testimoniejat i la majestat i la sobirania del qual qualsevol cor intel·ligent ha reconegut. No hi ha Déu fora de Tu, qui escolta i està disposat a contestar.

(Source category: Proves i Dificultats)
(Bahaiprayers.net ID: 5932)
