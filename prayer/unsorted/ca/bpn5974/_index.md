+++
title = 'Prayer bpn5974 in Català'
author = "Abdu'l-Bahá"
tags = ['lang-ca', '', "Abdu'l-Bahá", "unsorted"]
+++
Ell és Déu!
Oh Senyor, Déu meu, Benamat! Aquests són els Teus serfs, què han escoltat la Teva Veu, han parat l’oïda a la Teva Paraula i han escoltat la Teva Crida. Han cregut en Tu, han presenciat les Teves meravelles, han reconegut la Teva evidència i han testimoniat les Teves proves. Han caminat pels Teus camins, han seguit la Teva guia, han descobert els Teus misteris, han comprès els secrets del Teu Llibre, els versicles dels Teus Pergamins i les bones noves de les Teves Epístoles i Taules. S’han aferrat a la vora de la Teva vestidura i s’han agafat amb força al mantell de la Teva llum i grandesa. Llurs passes han estat fermes en el Teu Testament. Senyor! Encén  als seus cors la flama de la Teva divina atracció i fes que als seus cors canti l’aucell de l’amor i la comprensió. Permet que siguin poderosos exemples, resplendents, i perfectes com la Teva Paraula. Exalta la Teva Causa a través d’ells, desplega els seus estendards i difon les Teves meravelles per tot arreu. Mitjançant ells, fes triomfant la Teva Paraula, i enforteix les esquenes dels Teus estimats. Amolla la seva llengua perquè alabin el Teu Nom, i inspirats amb la Teva sagrada voluntat i complaença. Il·lumina els seus rostres en el Teu Regne de santedat, i amb perfecta alegria ajuda’ls a lluitar pel triomf de la Teva Causa.
Senyor! Dèbils som, enforteix-nos per difondre les fragàncies de la Teva Santedat; som pobres, enriqueix-nos amb els tresors de la Teva Divina Unicitat; estem nus, vesteix-nos amb el mantell de la Teva generositat; som pecadors, perdona els nostres pecats per la Teva gràcia, el Teu favor i el Teu perdó. Tu ets en veritat, l’Auxiliador, el Socorredor, el Misericordiós, el Potent, el Poderós.
La glòria de les glòries sia amb aquells què són fidels i ferms.

(Source category: Triomf De La Causa)
(Bahaiprayers.net ID: 5974)
