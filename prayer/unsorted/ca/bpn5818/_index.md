+++
title = 'Prayer bpn5818 in Català'
author = "Bahá'u'lláh"
tags = ['lang-ca', '', "Bahá'u'lláh", "unsorted"]
+++
Glòria a Tu, oh Déu meu! Una de les Teves serves, què ha cregut en Tu i en els Teus signes, ha entrat  sota l’ombra de l’arbre de la Teva unicitat. Dóna-li a beure, oh Déu meu, pel Teu Nom, el Manifest i Ocult, del Teu escollit i segellat Vi, perquè es pugui lliurar de si mateixa, i estar completament consagrada al Teu record, i completament despresa de qualsevol que no siguis Tu.
Ja que Tu, per la Teva munificència, li has revelat el coneixement de Tu, oh Senyor meu, no li neguis la Teva gràcia; i atès que l’has cridada cap a Tu, pel Teu favor, no l’apartis de Tu. Proveeix-la, llavors, amb allò que sobrepassa tot el què pugui trobar-se a la Teva terra. Tu ets, veritablement, el Munificent, la gràcia del Qual és immensa.
Si conferissis a una de les Teves criatures allò que igualarà els regnes de la terra i el cel, això no disminuiria , ni tan sols en un àtom, la immensitat del Teu domini. Molt més gran ets Tu que el Gran, tal com solen anomenar-te els homes, puix tal títol no és sinó un dels Teus noms, tots els quals foren creats per mera indicació de la Teva voluntat. No existeix altre Déu tret de Tu, el Déu de poder, el Déu de glòria, el Déu de coneixement i saviesa.

(Source category: Dones)
(Bahaiprayers.net ID: 5818)
