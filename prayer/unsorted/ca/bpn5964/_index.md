+++
title = 'Prayer bpn5964 in Català'
author = "Abdu'l-Bahá"
tags = ['lang-ca', 'prayer-', "author-Abdu'l-Bahá", "category-unsorted", "cat-Reunions"]
+++
Oh Tu, Déu perdonador! Aquests serfs es giren cap al Teu regne i busquen la Teva gràcia i generositat. Oh Déu! Fes que llurs cors siguin bons i purs perquè arribin a ser mereixedors del Teu amor. Purifica i santifica els esperits perquè la llum del Sol de la Realitat brilli sobre ells. Purifica i santifica els ulls perquè puguin percebre la Teva llum. Purifica i santifica les oïdes perquè puguin oir la crida del regne.
Oh Senyor! Veritablement som pobres però Tu ets ric. Som buscadors i Tu ets Aquell a qui busquem. Oh Senyor! Tingués compassió de nosaltres i perdona’ns; confereix-nos tal capacitat i receptivitat que siguem dignes dels Teus favors, siguem atrets al Teu regne, bevem intensament de l’aigua de vida, siguem encesos amb el foc del Teu amor i ressuscitats en aquest segle radiant per l’hàlit de l’Esperit Sant. Oh Déu, Déu meu! Fixa l’esguard de la Teva amorosa bondat sobre aquesta reunió. Cuida a tots i a cadascun en la Teva custòdia i sota la Teva protecció. Vessa sobre aquestes ànimes les Teves benediccions celestials. Submergeix-les a l’oceà de la Teva misericòrdia i vivifica-les amb els hàlits de l’Esperit Sant.
Oh Senyor! Confereix la Teva bondadosa ajuda i confirmació a aquest govern just. Aquest país es troba sota l’ombra acollidora de la Teva protecció i aquest poble està al Teu servei. Oh Senyor concedeix-li la Teva generositat celestial i fes copioses i abundants les efusions de la Teva gràcia i favor. Fes que aquesta estimada nació sigui honrada i capacitada per ser admesa al Teu regne.
Tu ets el Poderós, l’Omnipotent, el Senyor d’abundant gràcia.

(Source category: Reunions)
(Bahaiprayers.net ID: 5964)
