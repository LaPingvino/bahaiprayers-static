+++
title = 'Prayer bpn5947 in Català'
author = "Abdu'l-Bahá"
tags = ['lang-ca', '', "Abdu'l-Bahá", "unsorted"]
+++
Ell és Déu!
Oh Déu, Déu meu! Aquests són els Teus serfs atrets en els Teus dies pels aromes de la Teva santedat, encesos per la flama què crema a l’arbre sagrat, què responen a la Teva veu, pronuncien la Teva lloança, són despertats per la Teva brisa, commoguts per les Teves dolces fragàncies, contemplen els Teus signes, comprenen els Teus versos, escolten les Teves paraules, creuen en la Teva Revelació i estan segurs de la Teva amorosa bondat, Llurs ulls, oh Senyor, estan fixes en el Teu regne de glòria refulgent i llurs rostres estan girats cap al Teu domini de dalt, llurs cors bateguen amb l’amor de la Teva radiant i gloriosa bellesa, llurs ànimes estan consumides per la flama del Teu amor, oh Senyor d’aquest món i del venidor; llurs vides estan bullint amb el foc del seu anhel per Tu, i per Tu han vessat llurs llàgrimes.
Empara’ls a la fortalesa de la Teva protecció i seguretat; preserva’ls amb la Teva vigilant cura; preserva’ls amb els ulls de la Teva providència i la Teva misericòrdia i fes d’ells signes de la Teva divina unitat que estiguin manifestos en totes les regions, estendards del Teu poder què onegin sobre les Teves mansions de grandesa, candeles brillants què cremin amb l’oli de la Teva saviesa a les làmpades de guia, aucells del jardí del Teu coneixement què refilin en les més altes branques del Teu paradís protector i gegants de l’oceà de la Teva munificència què es submergeixen per la Teva suprema misericòrdia a les insondables profunditats.
Oh Senyor, Déu meu! Aquests serfs Teus són humils; enalteix-los al Teu regne de dalt; són dèbils, enforteix-los amb el Teu poder suprem; estan humiliats, concedeix-los la Teva glòria en el Teu més alt regne; són pobres enriqueix-los en el Teu gran domini. Ordena, doncs, per a ells tot el bé què Tu has destinat en els Teus mons visibles i invisibles, fes-los prosperar en aquest món inferior, alegra llurs cors amb la Teva inspiració, oh Senyor de tots els éssers. Il·lumina llurs cors amb les joioses noves difoses des de la Teva posició tot gloriosa, fes fermes llurs passes en la Teva Aliança Major i enforteix les seves esquenes en el Teu ferm Testament, per la Teva munificència i per la gràcia què ens has promès, oh Tu el clement i el Misericordiós, Tu ets en veritat el Clement, el Munífic.

(Source category: Qualitats Espirituals)
(Bahaiprayers.net ID: 5947)
