+++
title = 'Prayer bpn12438 in Namibia'
author = "Abdu'l-Bahá"
tags = ['lang-hz', 'prayer-', "author-Abdu'l-Bahá", "category-unsorted", "cat-Rugciriku : NDAPERO NKA DIMWE"]
+++
Oh Karunga! Shino shidira shalivava lyakuremana, ano kutuka kwasho maranga ngudu - shi vatere ashi shi vhure kutuka nange ka tika kundagha-ndagha yauwa naliyovoro,  mavava mukutuka kwasho naruhafo nalirago muliterembo lyasho muwiru yakupira uhura, yeyura ngoghera yasho muLidina lyoye lyakundagha-ndagha mu virongo navintje, hafita matwi naliywi lino, kenita mantjo mukukukeya viyivito vyalipititiro!
	 Oh Hompa! Ame pentjande, mukuma naliguvo. Kwande kundereko mayeghameno kutunda poye, kundereko muwateli kwandi Ove, kundereko likwafo lyakushetakana nalyoye. Ntambure mushirughana shoye, mbatere nambunga yavaengeli voye, nketite mulitwarokumeho lyaNkango yoye ntani ndenke niyiyire mpandamboyera ukonentu ghoye  mukatji kavishitwa vyoye. Vyashiri,  ove muvateli wavapirankondo, namukungi wavanuke, nka vyashiri Ove Mpumbe, Munankondo, naMudirikutininika.

(Source category: Rugciriku : NDAPERO NKA DIMWE)
(Bahaiprayers.net ID: 12438)
