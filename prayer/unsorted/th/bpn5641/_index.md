+++
title = 'Prayer bpn5641 in ภาษาไทย'
author = "Bahá'u'lláh"
tags = ['lang-th', 'prayer-', "author-Bahá'u'lláh", "category-unsorted", "cat-บทอธิษฐานพื่อตัดความผูกพัน"]
+++
ขอความสรรเสริญจงมีแด่พระองค์ ข้าแต่พระผู้เป็นเจ้าของข้าพเจ้า! ข้าพเจ้าคือหนึ่งในบรรดาคนรับใช้ที่เชื่อฟังพระองค์และสัญลักษณ์ของพระองค์ พระองค์ทรงเห็นแล้วว่าข้าพเจ้าใฝ่หาประตูแห่งความปรานีของพระองค์ และหันมาหาความเมตตารักใคร่ของพระองค์ ข้าพเจ้าขอวิงวอนต่ออภิไธยอับวิศิษฏ์สุดและคุณลักษณะอันประเสริฐสุดของพระองค์ ขอทรงเปิดอานนแห่งพระพรของพระองค์ต่อใบหน้าของข้าพเจ้า โปรดช่วยให้ข้าพเจ้ากระทำสิ่งที่ดีงาม ข้าแต่พระผู้เป็นผู้ครอบครองนามและคุณลักษณะทั้งปวง!
	ข้าแต่พระผู้เป็นนาย ข้าพเจ้ายากไร้ส่วนพระองค์นั้นร่ำรวย ข้าพเจ้าตั้งปณิธานในพระองค์ และตัดความผูกพันจากทุกสิ่งนอกจากพระองค์  ข้าพเจ้าขอวิงวอนพระองค์ ขอทรงอย่าพรากข้าพเจ้าจากสายลมแห่งความเมตตาปรานี และสิ่งที่พระองค์บัญญัติไว้สำหรับคนรับใช้ที่พระองค์เลือกสรร
	ข้าแต่พระผู้เป็นนาย ขอทรงขจัดม่านที่บังตาข้าพเจ้า เพื่อว่าข้าพเจ้าจะได้ยอมรับสิ่งที่พระองค์ปรารถนาให้แก่ประชาชนของพระองค์ และค้นพบเดชานุภาพที่ซ่อนเร้นอยู่ในหัตถกรรมของพระองค์ ข้าแต่พระผู้เป็นนายของข้าพเจ้า ขอทรงทำให้วิญญาณของข้าพเจ้าเบิกบานด้วยสัญลักษณ์อันยิ่งใหญ่ที่สุดของพระองค์ และโปรดฉุดข้าพเจ้าขึ้นมาจากก้นบึ้งแห่งกิเลสอันโสมมและชั่วร้าย ขอทรงลิขิตสิ่งที่ดีงามในโลกนี้และโลกหน้าให้แก่ข้าพเจ้า ไม่มีพระผู้เป็นเจ้าอื่นใดนอกจากพระองค์ พระผู้ทรงความรุ่งโรจน์ พระผู้ซึ่งความช่วยเหลือจากพระองค์มวลมนุษย์ล้วนแสวงหา
	ข้าแต่พระผู้เป็นนายของข้าพเจ้า ข้าพเจ้าขอขอบคุณพระองค์ที่ทรงปลุกข้าพเจ้าให้ตื่นขึ้นและดลให้ข้าพเจ้าปรารถนาจะหยั่งรู้สิ่งที่คนรับใช้ส่วนใหญ่ไม่เข้าใจ ข้าแต่พระผู้เป็นนายของข้าพเจ้า โปรดประทานความสามารถให้ข้าพเจ้าเห็นสิ่งที่พระองค์ต้องการเพื่อเห็นแก่ความรักและความยินดีของพระองค์ พระองค์คือผู้ซึ่งทุกสรรพสิ่งยืนยันอานุภาพของอำนาจและอธิปไตยของพระองค์
	ไม่มีพระผู้เป็นเจ้าอื่นใดนอกจากพระองค์ พระผู้ทรงมหิทธานุภาพ พระผู้ทรงเมตตา

(Source category: บทอธิษฐานพื่อตัดความผูกพัน)
(Bahaiprayers.net ID: 5641)
