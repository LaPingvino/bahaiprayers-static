+++
title = 'Prayer bpn5631 in ภาษาไทย'
author = "Abdu'l-Bahá"
tags = ['lang-th', '', "Abdu'l-Bahá", "unsorted"]
+++
ข้าแต่พระผู้เป็นเจ้าผู้ทรงเห็นใจ! ขอคำขอบคุณจงมีแด่พระองค์ที่ทรงปลุกและทำให้ข้าพเจ้ามีสติ พระองค์ทรงประทานดวงตาที่เห็นแจ้งให้แก่ข้าพเจ้า ทรงโปรดข้าพเจ้าด้วยหูที่สดับฟัง ทรงนำข้าพเจ้าไปสู่อาณาจักรและวิถีของพระองค์ พระองค์ทรงแสดงหนทางที่ถูกต้องให้แก่ข้าพเจ้า และทรงดลให้ข้าพเจ้าเข้าไปในเรือแห่งความรอดพ้น ข้าแต่พระผู้เป็นเจ้า!  ขอทรงทำให้ข้าพเจ้ามั่นคงและซื่อสัตย์ โปรดคุ้มครองข้าพเจ้าให้พ้นจากการทดสอบที่รุนแรง โปรดอภิรักษ์และปกป้องข้าพเจ้าไว้ในปราการอันแข็งแกร่งแห่งพระปฏิญญาและพินัยกรรมของพระองค์ พระองค์คือพระผู้ทรงอานุภาพ พระองค์คือพระผู้ทรงเห็น พระองค์คือพระผู้ทรงได้ยิน
	ข้าแต่พระผู้เป็นเจ้าผู้ทรงเห็นใจ โปรดประทานหัวใจที่เสมือนแก้วให้แก่ข้าพเจ้า ซึ่งหัวใจนี้จะประกายแสงแห่งความรักของพระองค์ และโปรดประทานความคิดให้แก่ข้าพเจ้า ซึ่งความคิดนี้จะเปลี่ยนโลกนี้ให้เป็นสวนกุหลาบโดยอาศัยการหลั่งพระกรุณาสวรรค์
	พระองค์คือพระผู้ทรงเห็นใจ พระผู้ทรงปรานี พระผู้เป็นเจ้าผู้ทรงเมตตาและยิ่งใหญ่

(Source category: บทอธิษฐานเพื่อความมั่นคงในพระปฏิญญา)
(Bahaiprayers.net ID: 5631)
