+++
title = 'Prayer bpn5675 in ภาษาไทย'
author = "Bahá'u'lláh"
tags = ['lang-th', 'prayer-', "author-Bahá'u'lláh", "category-unsorted", "cat-บทอธิษฐานเพื่อการรักษา"]
+++
ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ข้าพเจ้าขอวิงวอนต่อพระนามอันยิ่งใหญ่ที่สุดของพระองค์ที่ทรงใช้ปลุกคนรับใช้และสร้างนครทั้งหลายของพระองค์  ต่ออภิไธยอันวิศิษฏ์สุดและคุณลักษณะอันเกรียงไกรที่สุดของพระองค์ ขอทรงช่วยให้ประชาชนหันมาสู่กรุณาธิคุณอเนกอนันต์ของพระองค์ และหันหน้ามาหาเทพมณเฑียรแห่งอัจฉริยภาพของพระองค์ ขอพระองค์ทรงรักษาความเจ็บป่วยที่เบียดเบียนผู้คนอยู่รอบด้านและขัดขวางพวกเขามิให้พิศดูพิมานที่อยู่ในที่กำบังและร่มเงาแห่งพระนามของพระองค์ ซึ่งพระองค์ทรงบัญญัติให้เป็นราชันแห่งนามทั้งปวงสำหรับทุกคนที่อยู่ในสวรรค์และโลก พระองค์ทรงอานุภาพในการกระทำตามที่พระองค์ปรารถนา จักรวรรดิของนามทั้งปวงอยู่ในมือของพระองค์ ไม่มีพระผู้เป็นเจ้าอื่นใดนอกจากพระองค์ พระผู้ทรงอำนาจ พระผู้ทรงอัจฉริยภาพ
	ข้าแต่พระผู้เป็นเจ้าของข้าพเจ้า ข้าพเจ้าเป็นเพียงคนยากไร้และขอยึดเหนี่ยวชายผ้าแห่งความร่ำรวยของพระองค์ ข้าพเจ้าป่วยหนักและขอยึดเหนี่ยวสายใยแห่งการรักษาของพระองค์ โปรดปลดเปลื้องโรคภัยที่รุมล้อมข้าพเจ้า โปรดชำระข้าพเจ้าให้หมดจดด้วยน้ำแห่งความกรุณาปรานีของพระองค์ ขอการอภัยและอารีของพระองค์เป็นภูษาแห่งสุขภาพให้แก่ข้าพเจ้า ขออย่าให้สายตาของข้าพเจ้าละไปจากพระองค์ ขอทรงตัดความผูกพันของข้าพเจ้าจากทุกสิ่งนอกจากพระองค์ ขอทรงช่วยให้ข้าพเจ้าทำตามที่พระองค์ปรารถนาและยินดี
	ความจริงแล้วพระองค์คือพระผู้เป็นนายของชีวิตนี้และชีวิตหน้า ความจริงแล้วพระองค์คือพระผู้ทรงอภัยเสมอ พระผู้ทรงปรานีที่สุด

(Source category: บทอธิษฐานเพื่อการรักษา)
(Bahaiprayers.net ID: 5675)
