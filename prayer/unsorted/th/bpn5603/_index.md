+++
title = 'Prayer bpn5603 in ภาษาไทย'
author = "Báb"
tags = ['lang-th', '', "Báb", "unsorted"]
+++
ข้าแต่พระผู้เป็นเจ้าของข้าพเจ้า พระองค์ทรงทราบดีว่า ความทุกข์ทรมาน เทลงมายังข้าพเจ้าจากทุกสารทิศ และไม่มีใครปัดเป่าหรือผันแปรความทุกข์ทรมานเหล่านี้ได้นอกจากพระองค์ และพระองค์ไม่เคยให้ความทุกข์ทรมานบังเกิดกับผู้ใดนอกจากว่า พระองค์ต้องการเชิดชูฐานะของเขาในสวรรค์ของพระองค์ ค้ำจุนหัวใจของเขาในชีวิตนี้ด้วยอานุภาพบีบบังคับของพระองค์  เพื่อว่าหัวใจของเขาจะไม่โน้มเอียงเข้าหาสิ่งไร้สาระในโลกนี้ แท้จริงแล้วพระองค์ทราบดีว่า ในทุกสภาพการณ์ข้าพเจ้าถนอมการระลึกถึงพระองค์ยิ่งกว่าการเป็นเจ้าของทุกสรรพสิ่งที่อยู่ในสวรรค์และบนโลก
	ข้าแต่พระผู้เป็นเจ้าของข้าพเจ้า ขอทรงทำให้หัวใจของข้าพเจ้าเข้มแข็งในการเชื่อฟังและในความรักของพระองค์ ขอทรงทำให้ข้าพเจ้าปราศจากเหล่าศัตรูทั้งปวงของพระองค์ แท้จริงแล้วเราขอปฏิญาณต่อความรุ่งโรจน์ของพระองค์ว่า ข้าพเจ้าไม่ปรารถนาสิ่งใดนอกจากพระองค์ ไม่ต้องการสิ่งใดนอกจากความปรานีของพระองค์ ไม่หวั่นกลัวสิ่งใดนอกจากความยุติธรรมของพระองค์ ข้าพเจ้าขอร้องพระองค์ ขอทรงอภัยข้าพเจ้าและบรรดาผู้ที่พระองค์รักตามที่พระองค์ปรารถนา แท้จริงแล้วพระองค์คือพระผู้ทรงมหิทธานุภาพ พระผู้ทรงอารี
	ข้าแต่พระผู้เป็นนายแห่งสวรรค์และโลก พระองค์ทรงความประเสริฐเหนือการสรรเสริญของมวลมนุษย์ ขอสันติสุขสถิตอยู่กับบรรดาคนรับใช้ที่ซื่อสัตย์ของพระองค์ ขอความรุ่งโรจน์จงมีแด่พระผู้เป็นเจ้า พระผู้เป็นนายแห่งภพทั้งปวง

(Source category: บทอธิษฐานเมื่อประสบความยากลำบาก)
(Bahaiprayers.net ID: 5603)
