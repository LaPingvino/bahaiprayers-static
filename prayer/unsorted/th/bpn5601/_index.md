+++
title = 'Prayer bpn5601 in ภาษาไทย'
author = "Bahá'u'lláh"
tags = ['lang-th', 'prayer-', "author-Bahá'u'lláh", "category-unsorted", "cat-บทอธิษฐานเมื่อประสบความยากลำบาก"]
+++
ขอความรุ่งโรจน์จงมีแด่พระองค์ ข้าแต่พระผู้เป็นเจ้าของข้าพเจ้า! หากมิใช่เพราะความทุกข์ยากที่บังเกิดขึ้นในหนทางของพระองค์ จะรู้ได้อย่างไรว่าใครคือคนรักที่แท้จริงของพระองค์ และหากมิใช่เพราะความทุกข์ยากที่ทดสอบความรักที่มีต่อพระองค์ฐานะของผู้ที่ปรารถนาพระองค์จะเปิดเผยออกมาได้อย่างไร? อำนาจของพระองค์เป็นพยานให้แก่ข้าพเจ้า! สหายของทุกคนที่บูชาพระองค์คือน้ำตาที่พวกเขาหลั่งออกมา ผู้ปลอบโยนสำหรับผู้ที่แสวงหาพระองค์คือเสียงโอดครวญที่พวกเขาเปล่งออกมา และอาหารสำหรับผู้ที่รีบไปหาพระองค์คือเศษหัวใจที่แตกสลายของพวกเขา
	ความขมขื่นของความตายในหนทางของพระองค์ช่างหวานสำหรับข้าพเจ้าเพียงไร และเป็นสิ่งล้ำค่าเพียงไรสำหรับข้าพเจ้าเมื่อได้เผชิญกับคมอาวุธของศัตรูเพื่อจะเชิดชูวจนะของพระองค์! ข้าแต่พระผู้เป็นเจ้าของข้าพเจ้า ขอให้ข้าพเจ้าได้ดื่มสิ่งที่พระองค์ปรารถนาในศาสนาของพระองค์ ขอทรงประทานทุกสิ่งที่พระองค์บัญญัติให้แก่เราในความรักของพระองค์ ความรุ่งโรจน์ของพระองค์เป็นพยาน! ข้าพเจ้าปรารถนาแต่สิ่งที่พระองค์ปรารถนา และหวังในสิ่งที่พระองค์หวัง ข้าพเจ้าวางใจและมั่นใจในพระองค์ทุกเวลา
	ข้าแต่พระผู้เป็นเจ้าของข้าพเจ้า ข้าพเจ้าขอวิงวอนพระองค์ ขอทรงเชิดชูบรรดาผู้ที่จะมาช่วยศาสนานี้  ผู้ซึ่งจะได้รับการนับว่าคู่ควรสำหรับพระนามและอธิปไตยของพระองค์ เพื่อว่าพวกเขาจะได้จดจำข้าพเจ้าในหมู่ประชาชนของพระองค์และปักธงชัยในดินแดนของพระองค์
	พระองค์ทรงอำนาจในการกระทำสิ่งที่พระองค์ปรารถนา ไม่มีพระผู้เป็นเจ้าอื่นใดนอกจากพระองค์ พระผู้ทรงช่วยเหลือในภยันตราย พระผู้ทรงดำรงอยู่ด้วยตนเอง

(Source category: บทอธิษฐานเมื่อประสบความยากลำบาก)
(Bahaiprayers.net ID: 5601)
