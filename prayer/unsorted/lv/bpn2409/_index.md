+++
title = "Prayer bpn2409 in Latviešu"
author = "Bahá'u'lláh"
tags = ['lang-lv', 'prayer-', "author-Bahá'u'lláh", "category-unsorted", "cat-Mācības sludināšana"]
+++
Lai slava Tev, visas pasaules Dievs un visu tautu Ilgojums! Ak Tu, Kas atklājies Visdiženākajā Vārdā, caur kuru no Tavas lielās gudrības jūras gliemežnīcām skatam pavērušās zināšanu un runas pērles, un Ticības apvāršņi tikuši rotāti ar Tavas parādīšanās saules gaismu.
Piesaucot Tavu Vārdu, caur kuru Tu apliecināji Sevi Savas radības un Savu kalpu acīs, es Tevi lūdzu, dod spēku Saviem ļaudīm, lai Tava Mācība izplatītos Tavās zemēs un lai Tavas vadības un varas karogi tiktu pacelti Tavā valstī Tavu kalpu vidū.
Ak mans Dievs! Tu redzi viņus, turoties pie Tavas žēlastības saites un Tavas labestības mantijas. Dāvā tiem ticību, lai tiektos tie pēc Tevis, un atturi tos no visa cita.
Es Tevi lūdzu, Tu esamības Valdniek un visa redzamā un neredzamā Aizstāvi, iededz visos, kas ceļas kalpot Tavai mācībai kā jūra, kuru saviļņo Tava vēlēšanās, uguni no Savas Svētās Izpausmes Koka, kas atspīd pie Tavas gribas debesīm. Patiesi, Tu esi Varenais, Kuru nekāda pasaules vara, nedz cilvēku spēks nespēj vājināt. Nav cita Dieva bez Tevis, Vienīgā, Aizstāvja, Paša par Sevi Pastāvošā.

(Source category: Mācības sludināšana)
(Bahaiprayers.net ID: 2409)
