+++
title = "Prayer bpn11069 in ગુજરાતી"
author = "Abdu'l-Bahá"
tags = ['lang-gu', 'prayer-', "author-Abdu'l-Bahá", "category-unsorted", "cat-સભાઓ"]
+++
હે ક્ષમાવાન ઈશ્વર ! આ તારા સેવકોએ તારા રાજયની વાટ પકડી છે. તેઓ તારી કૃપા અને ઉદારતા ઝંખે છે. હે પ્રભુ! તેઓ તારા પ્રેમને પાત્ર બને તે માટે એમનાં હૃદયોને શુદ્ધ અને નિર્મળ બનાવ. એમના આત્માઓને પવિત્ર કર કે જેથી સત્યનો સૂરજ એમનામાંથી આરપાર પ્રકાશી શકે. તારો પ્રકાશ તેઓ જોઈ શકે તે માટે એમના નેત્રોને શુદ્ધ કર, પવિત્ર બનાવ. તારા દિવ્ય સામ્રરાજયનો સંદેશ સાંભળી શકે તે માટે એમના કાનને શુદ્ધ કર, પવિત્ર બનાવ. 
હે નાથ! અમે ખરેખર નિર્બળ છીએ પરંતુ તુ સબળ છે. અમે ગરીબ છીએ પરંતુ તું શ્રીમંત છે. અમે શોઘનારા છીએ અને તું, જેને સૌ શોઘે છે, તે છે. હે સ્વામી! અમારા ઉપર દયા કર અને અમને માફ કર. અમને વરદાન દે કે અમે તારા અનુગ્રહો ઝીલીએ, તારા દિવ્ય સામ્રાજય તરફ આકર્ષાઈએ, તારા  પ્રેમાગ્નિથી પ્રદીપ્ત થઈએ અને તારી આ દીપિ્તમાન શતાબ્દીમાં તારી પવિત્ર પ્રાણફૂકથી નવજીવન પ્રાપ્ત કરીએ, એવી અમને શકિત અને સજજતા મળે. 
હે ઈશ્વર! હે પરમેશ્વર! આ સભા ઉપર તારી પ્રેમાળ કૃપા દૃષ્ટિ નાખ. તારી સુરક્ષાના કિલ્લામાં બઘાંનું રક્ષણ કર, એમના પર તારા આશીર્વાદો વરસાવ, તારા કૃપાસાગરમાં ડુબાડ અને તારી પાવન ચેતનાથી નવજીવન પ્રદાન કર. 
તું સમર્થ છે! તું સર્વશકિતમાન છે! તું દયાળુ છે! તું પરમ ઉદાર છે!

(Source category: સભાઓ)
(Bahaiprayers.net ID: 11069)
