+++
title = 'Prayer bpn11048 in ગુજરાતી'
author = "Bahá'u'lláh"
tags = ['lang-gu', '', "Bahá'u'lláh", "unsorted"]
+++
હે જગન્નાથ, તારો મહિમા અપાર છે! એક નામે તારૂં સૌદર્ય તારા ઘર્મસિંહાસનને બિરાજમાન છે તો એક નામ થકી તું બઘામાં પરિવર્તન આણે છે અને બઘાને એકઠા કરીને એમનો હિસાબ માગે છે તથા બદલો આપે છે, બઘાને સાચવે છે, પાલન કરે છે. આ નામો દ્ધાર આ દાસીનું રક્ષણ કરવાની તને વિનંતી કરૂં છું. એ તારી પાસે આશરો લેવા આવી છે. જેનામાં તું વ્યકત થયો છે તેનું શરણું એણે લીઘું છે. એ પુરેપુરી તારે ભરોસે છે. 
હે માર ઈશ્વર, એ માંદી છે અને તારા આરોગ્યરૂપી વૃક્ષની છાયામાં પ્રવેશી છે; દુઃખી છે, અને તારા દ્વારા રક્ષિત શહેરમાં ભાગી આવી છે. એ રોગિષ્ટ છે, તારા કૃપાઝરણાની ખોજ કરે છે. ઘાયલ થઈ ગઈ છે, તારી પ્રશાંતિના કૂવામાં અમીજળની તરસી છે. એને માથે પાપનું પોટલુ છે અને તારા દરબારમાં ક્ષમાયાચના માટે આવી છે.  હે મારા ઈશ્વર, મારા પ્રિયતમ! એને તારી સાર્વભૌમ સત્તા અને માયાળુ ભલાઈનાં વસ્ત્રો પહેરાવ. તારા મલમ અને જડીબુટ્ટીથી એને સારવાર આપીને તારી દયા અને દાનનો પ્યાલો પીવા સમર્થ બનાવ. વળી દરેક પ્રકારની વેદના, બીમારી, દુઃખ, માંદગી અને તું ઘૃણા કરતો હોય તેવી દરેક બાબત સામે એનું રક્ષણ કર. 
તું, સાચે જ તારા પોતાના સિવાય બઘાથી શ્રેષ્ઠ છે. તું, સાચે જ, રોગનિવારક, સ્વયંપર્યાપ્ત, 
સંરક્ષક, સદા ક્ષમાવાન, પરમ દયાળુ છે.

(Source category: રોગ નિવારણ)
(Bahaiprayers.net ID: 11048)
