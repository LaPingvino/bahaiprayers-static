+++
title = "Prayer bpn12027 in ગુજરાતી"
author = "Bahá'u'lláh"
tags = ['lang-gu', 'prayer-', "author-Bahá'u'lláh", "category-unsorted", "cat-મહામારીથી સંરક્ષણ માટે"]
+++
મહામારીથી સંરક્ષણ માટે 
બહાઉલ્લાહ દ્વારા પ્રગટિત પ્રાર્થના
“ તેના નામ પર, જે ગૌરવશાળી છે, પરમોચ્ચ છે, પરમ પાવન છે ! મહિમાવંત છે તું, હે મારા ઈશ્વર! હે તું જે મારા ઈશ્વર, અને મારા માલિક, અને મારા સ્વામી, અને મારો સહાયક, અને મારી આશા, અને મારો આશ્રય, અને મારો પ્રકાશ છે ! હું તારા ગૂઢ અને બહુમુલ્ય નામ દ્વારા, જેને તારા પોતાના સિવાય બીજું કોઈ જાણતું નથી, તે નામ દ્વારા આ પાતીના ધારકને દરેક પ્રકારની આફત અને મહામારીથી, તથા દરેક દૂર સ્ત્રી અને પુરૂષથી, દરેક દૂરાચારીના દૂરાચારથી, અને અશ્રધ્ધાળુઓના ષડયંત્રથી રક્ષણ કરવા માટે તેને વિનંતી કરું છું. આ ઉપરાંત, હે મારા ઈશ્વર, હે તું જે બધી ચીજોના સામ્રાજ્યને તારા હાથમાં પકડી રહ્યો છે, દરેક પ્રકારની પીડા અને સંતાપથી તેની સુરક્ષા કર. તું, સત્યતઃ, બધી ચીજો કરતાં વધારે શક્તિશાળી છે. તું જેમ ઈચ્છે તેમ કરે છે, અને તારી ઈચ્છા મુજબ આદેશ કરે છે. 

હે તું સમ્રાટોનાં સમ્રાટ ! હે તું દયાળુ પ્રભુ ! હે તું પુરાતન અનુકંપા, કૃપા, ઉદારતા અને ઉપહારનો સ્ત્રોત ! હે તું બિમારીઓને મટાડનાર ! હે તું જરૂરીયાતોને પુરી કરનાર! હે તું પ્રકાશના પ્રકાશ! હે તું સમસ્ત પ્રકાશોથી ઉચ્ચ પ્રકાશ ! હે તું દરેક અવતારને પ્રગટ કરનાર ! હે તું કરૂણામય ! હે તું દયાળુ ! તારી પરમ મહાન દયા અને તારી વિપૂલ કૃપાથી આ પાતીના ધારક ઉપર તારી કૃપા કર, હે તું દયાળુ, હે તું દાતા. આ ઉપરાંત, તારી સુરક્ષા દ્વારા, તેના હૃદય અને મન માટે જે કંઈ પ્રતિકુળ છે તેનાથી તેનું રક્ષણ કર. તે, જેમને શક્તિ પ્રદાન કરવામાં આવી છ, તેમાંથી તું, ખરેખર, પરમ શક્તિશાળી છે. ઈશ્વરની મહિમા તારા ઉપર બિરાજે, હે તું ઉગતો સુરજ ! તું તેની સાક્ષી આપે છે જેની સ્વયં ઈશ્વરે પોતાના માટે સાક્ષી આપી છે, કે તેના સિવાય બીજો કોઈ ઈશ્વર નથી, તે શક્તિશાળી છે, પરમ પ્રિય છે.”

(Source category: મહામારીથી સંરક્ષણ માટે)
(Bahaiprayers.net ID: 12027)
