+++
title = 'Prayer bpn11037 in ગુજરાતી'
author = "Bahá'u'lláh"
tags = ['lang-gu', '', "Bahá'u'lláh", "unsorted"]
+++
હે મારા સ્વામી, હે ભગવાન, તારો જય હો! જે તારા સંકેતોનો ઉદયભાનું, તારા નામોની અભિવ્યકિત, તારી પ્રેરણાનો ભંડાર, તારા શાણપણનો ખજાનો છે તેને નામે તને પ્રાર્થના કરૂ છું કે હે  પરમેશ્વર, તારા પ્રિયજનો  તારા ઘર્મમાં અચળ રહી શકે, તારા એકત્વને ઓળખી શકે, તારી દિવ્યતાના સાક્ષી બની શકે  એટલા બળનું વરદાન એમને આપ. એમને એટલી ઊંચાઈએ લઈ જા કે જયાંથી તેઓ તારા પુનિત અને સર્વથા ભવ્ય સ્વરૂપનો જે આવિભાર્વ છે તેના સામર્થ્યનાં પ્રતિક સકળ પદાર્થોમાં દર્શન કરી શકે. 
હે મારા નાથ, તું જે ઈચ્છે છે તે કરે છે અને જે ચાહે છે તે આપે છે. તારા સામર્થ્ય પાસે કોઈપણ સત્તાઘીશ પાંગળો બની જાય છે. અને ગમે તેવો માંઘાતા હોય તે પણ તારી ભવ્યતા આગળ ઝાંખો પડી જાય છે. 
હું તને, તારા સમગ્ર સ્વરૂપને પ્રાર્થના કરું છું કે મને એવું વરદાન આપ કે જેથી હું તારા ઘર્મને માટે સહાયરૂપ બનું, તારાં ગુણગાન ગાઉં. મારા હૃદયને તારા અભયસ્થાન તરફ વાળુ અને તારાથી વિમુખ હોય તેવાં સઘળાંથી અનાસકત બનું. ટાારા સિવાય બીજો કોઈ ઈશ્વર નથી. તું સામર્થ્યવાન, ભવ્યતમ જ્ઞાનસિંઘુ છે.

(Source category: પ્રશિક્ષણ)
(Bahaiprayers.net ID: 11037)
