+++
title = 'Prayer bpn11059 in ગુજરાતી'
author = "Abdu'l-Bahá"
tags = ['lang-gu', '', "Abdu'l-Bahá", "unsorted"]
+++
હે  દયાળુ સ્વામી ! તેં આખી માનવજાતને એક જ મૂળ કુટુંબમાંથી જન્મ આપ્યો છે. સૌ એક જ કુટુંબના સભ્યો રહે એવો તારો આદેશ છે. તારી પવિત્ર ઉપસ્થિતિમાં સૌ તારા દાસ જ છે. આખી માનવજાતિને તારા મંડપ નીચે આશ્રય મળ્યો છે, બઘા જ તારી વિપુલતાના દ્વારે ઊભા છે, બઘા ઉપર તારી નિયતિનો પ્રકાશ પથરાયો છે. 
હે ઈશ્વર, તું બઘા પ્રત્યે દયાળુ છે, તેં બઘાંનું પાલન કર્યું છે, બઘાંને આશરો આપે છે, જીવનનું દાન આપે છે. તેં દરેક પ્રતિભા અને સદગુણો લક્ષ્યાં છે. તારી જ દયાના સગરમાં બઘાં ડૂબકી મારે છે. 
હે દયાનાથ, બઘાંને એક કર. બઘા ધર્મો એક થઈને બઘાં જ રાષ્ટ્રોને એક કરે કે જેથી બઘાં એકબીજાને એક જ કુટુંબના સભ્ય તરીકે જોતા થાય અને આખી પૃથ્વીને એક ઘર માને. એવું વરદાન આપ કે સૌ સાથે મળીને સંપૂર્ણ સદ્ભાવથી રહે! હે ઈશ્વર! માનવજાતની એકતાનો ઘ્વજ ઊંચો લહેરાવ. હે પરમાત્મા. પરમ મહાન શાંતિની સ્થાપના કર. હે પ્રભુ! બઘાનાં હૃદયોને જોડી દે. 
હે કૃપાળુ તાત, હે પરમાત્માં! તારા પ્રેમની સુગંઘથી અમારાં હૈયાંને પુલકિત કર. તારા માર્ગદર્શનના પ્રકાશથી અમારી આંખોમાં તેજ આંજી દે. તારી વાણીના ઉદ્ગાનથી અમારા કાનને આનંદ આપ. તારા મંગળવિઘાનના સંરક્ષણમાં અમને શરણ આપ. 
તું શકિતશાળી અને સમર્થ છે. તું ક્ષમાવાન છે. માનવીની ત્રુટિઓની સદા અવણના કરે તેવો એકમાત્ર તું જ છે.

(Source category: એકતા)
(Bahaiprayers.net ID: 11059)
