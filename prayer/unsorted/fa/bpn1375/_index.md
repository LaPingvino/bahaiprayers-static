+++
title = 'Prayer bpn1375 in فارسی'
author = "Bahá'u'lláh"
tags = ['lang-fa', '', "Bahá'u'lláh", "unsorted"]
+++
اِلهَا كَريما رَحيما
آيا از برای عالم سَمع و بَصَر عطا فرمودی و يا آنكه مَحروم داشتی. از تو سؤال مي‌نمايم به‌عزّت و عَظمت و جود و كَرَمَت كه آنچه عطا فرمودی ظاهـر نمائی تا نعمتت بر عالميان هويدا گردد و اِشراقات انوارِ نيّرِ جود جميع وجود را مُنَوّر فرمايد. قسم به‌ذاتِ مُقدّست اگر به‌دوامِ مُلك و مَلكوتت اظهار نداری در بخشش و عطايت از برای وجود رَيبی حاصل نه. غَناء آنِ تو و فقراء به‌بابِ تو. اگر عطا فرمائی شاكريم و اگر مَحروم نمائی حامد و صابريم. ای پروردگار، از اراده‌ات به‌وجود آمديم و به‌تو در يومِ تو راجع گشتيم. ايـن خادم سائل و آمل. عِبادت را از امواجِ بحرِ عَطايت منع مفرما و كُلّ را به‌طِرازِ جود و بخششت مزيّن نما. اِنَّكَ اَنتَ المُقتَدرُ العَزيزُالحَميدُ.

(Source category: طلب فضل و ترقیّات روحانی)
(Bahaiprayers.net ID: 1375)
