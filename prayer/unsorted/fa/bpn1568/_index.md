+++
title = 'Prayer bpn1568 in فارسی'
author = "Abdu'l-Bahá"
tags = ['lang-fa', 'prayer-', "author-Abdu'l-Bahá", "category-unsorted", "cat-نشر نفحات و تبلیغ"]
+++
هُواللّه
پروردگارا يزدانا مهربانا، اين بندۀ تو از اقصی بلادِ شرق به غرب شتافت که شايد از نفحاتِ عناياتت مشام‌های اين نفوس معطّر شود، نسيم گلشنِ هدايت بر اين ممالک بوزد، نفوس استعدادِ الطافِ تو يابند، قلوب مستبشر به بشاراتِ تو گردند، ديده‌ها مشاهده نورِ حقيقت نمايد، گوش‌ها از ندای ملکوت بهره و نصيب گيرد. ای پروردگار، دل‌ها را روشن کن، ای خداوند مهربان قلوب را رشکِ گلزار و گلشن فرما، ای محبوب بي‌همتا نفحاتِ عنايت بوزان انوارِ احسان تابان کن تا د‌ل‌ها پاک و پاکيزه شود، از تأييدات تو بهره و نصيب گيرد، اين جمع راه تو پويند، رازِ تو جويند، رویِ تو بينند، خویِ تو گيرند. ای پروردگار، الطافِ بی پايان ارزان فرما، گنجِ هدايت رايگان کن تا اين بيچارگان چاره يابند. توئی مهربان توئی بخشنده توئی دانا و توانا.

(Source category: نشر نفحات و تبلیغ)
(Bahaiprayers.net ID: 1568)
