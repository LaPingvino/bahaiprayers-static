+++
title = 'Prayer bpn1483 in فارسی'
author = "Abdu'l-Bahá"
tags = ['lang-fa', 'prayer-', "author-Abdu'l-Bahá", "category-unsorted", "cat-طلب فضل و ترقیّات روحانی"]
+++
هُواللّه
ای خداوندِ مهربان، قلوب را به نورِ هدايتِ کُبری مُنَوّر فرما، جان‌ها را به بشارتِ عُظمی حيات بخش، چشم‌ها را به مشاهدۀ انوارت روشن کن، گوش‌ها را به استماعِ ندايت شنوا فرما، ما را در ملکوتِ تقديست داخل نما و به‌نفثاتِ روح القدس زنده کن، حياتِ ابديّه بخش، کمالاتِ آسمانی عطا فرما. خداوندا، جان‌های ما را فدای خود کن و ما را روحِ جديد کَرم نما، قوّتی آسمانی ده، سُرور ابدی بخش، مُوَفّق به خدمتِ عالمِ انسانی نما، سببِ اُلفت بين قلوب کن. خداوندا، ما را از خواب بيدار فرما و عاقل و هوشيار کن تا به اسرارِ کتابِ مقدّست واقف گرديم و به رموزِ کلماتت پی بريم. توئی مقتدر توئی دهنده توئی مهربان.

(Source category: طلب فضل و ترقیّات روحانی)
(Bahaiprayers.net ID: 1483)
