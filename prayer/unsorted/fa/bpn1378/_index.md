+++
title = 'Prayer bpn1378 in فارسی'
author = "Bahá'u'lláh"
tags = ['lang-fa', 'prayer-', "author-Bahá'u'lláh", "category-unsorted", "cat-طلب مدد و حمایت"]
+++
اِلهَا مَعبُودا كَريما رَحيما
توئی آن سُلطانی كه سلاطين عالم نزد اِسمی از اسمايت خاضع و خاشع. ای كريم، كَرَمت عالم را احاطه نموده و رحمتت سبقت گرفته. تو را قسم مي‌دهم به‌كلمۀ عليا و اقتدارِ قَلَمِ اعلی كه اين عبد را مؤيّد فرمائی بر آنچه لايق ايّام تواست. غريبی ارادۀِ وطن اعلی نموده و قاصدی قصد غايتِ قُصوی كرده. او را مدد فرما تا بر خدمتت قيام نمايد و به‌انتشارِ اوامر و احكامت مشغول گردد. ای كريم، اين فقير را از بحرِ غَنايت محروم منما و اين مسكين را در ظلّ رحمتت مَقرّ ده كه شايداز نفحات وحی تازه شود و به‌حياتِ ابدی فائز گردد. توئی قادر و توانا و توئی عالم و دانا. لا اِلهَ الّا اَنتَ العَليّ الاَعلی.

(Source category: طلب مدد و حمایت)
(Bahaiprayers.net ID: 1378)
