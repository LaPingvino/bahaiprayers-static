+++
title = 'Prayer bpn1550 in فارسی'
author = "Abdu'l-Bahá"
tags = ['lang-fa', 'prayer-', "author-Abdu'l-Bahá", "category-unsorted", "cat-محافل روحانی مجامع و جلسات عمومی"]
+++
هُواللّه
ای محبوبِ بی انباز، اين نفوس يارانِ تو اند و بندگانِ آستانِ تو و سرمَستِ صهبای تو اند و سرگشتۀ صحرای  تو، تشنۀ سلسبيلِ تو اند و پيروان دليلِ جليلِ تو، تأييد فرما توفيق عطا کن تا آنکه هر يک آيتِ هُدی گردند و موهبتِ ملأ اعلی، مظاهرِ اسرارِ توحيد شوند و مطالعِ انوارِ تجريد، جنودِ ملکوت شوند و جيوش حيات بخشِ حيّ لايموت، سپاهِ نفس و هوی را در هم شکنند و پناهِ رحمت و تقوی جويند، سببِ حيات شوند و روحِ نجات بخشند. ای پروردگار ای آمرزگار، عنايتی فرما که کُلّ حريفان بزمِ الهی گردند و سر مستانِ بادۀ موهبتِ حضرت يزدانی.

(Source category: محافل روحانی مجامع و جلسات عمومی)
(Bahaiprayers.net ID: 1550)
