+++
title = 'Prayer bpn1555 in فارسی'
author = "Abdu'l-Bahá"
tags = ['lang-fa', 'prayer-', "author-Abdu'l-Bahá", "category-unsorted", "cat-محافل روحانی مجامع و جلسات عمومی"]
+++
هُواللّه
ای پروردگار، اين گروهِ جان نثار ياران ديرينند و با هم همدَم و همنشين، گفتگو شيرين و شکرين و بزم مانندِ بهشت بَرين، زيرا رویِ تـو جويند راهِ تـو پويند رازِ تـو گويند و هر دَم در جستجويند که آنچه شايان اين روزگار است بيابند و جهان بيارايند. ای بخشنده، چَرَنده و پَرَنده را پناهی و به رازِ درون آگاه، جويندگان را يابندگان کن و آرزومندان را شادمان فرما، تشنگان را سيراب کن و آزُردِگان را آسايشِ دل و جان بخش. ستايش تو را که راه نمودی و رهبر فرمودی و بخشش افزودی و اين مرغان را به آشيانه و لانه و کاشانۀ بلند راه بنمودی. توئی بينا و دانا و توانا و شنوا.

(Source category: محافل روحانی مجامع و جلسات عمومی)
(Bahaiprayers.net ID: 1555)
