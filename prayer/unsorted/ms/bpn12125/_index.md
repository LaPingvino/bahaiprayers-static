+++
title = 'Prayer bpn12125 in Bahasa Melayu'
author = "Abdu'l-Bahá"
tags = ['lang-ms', 'prayer-', "author-Abdu'l-Bahá", "category-unsorted", "cat-KETEGUHAN DALAM WAADAT"]
+++
Ya Engkau kekasih hatiku dan rohku! Aku tidak mempunyai perlindungan kecuali daripada-Mu. Aku tidak bersuara pada waktu fajar kecuali dalam pengingatan dan pujian kepada-Mu. Cinta-Mu menyelubungiku dan Kurnia-Mu adalah sempurna. Harapanku terletak pada-Mu.

Ya Tuhan, berikanlah daku satu kehidupan yang baharu pada setiap saat dan kurniakanlah kepadaku nafas-nafas Roh Suci pada setiap waktu, agar aku dapat kekal teguh dalam cinta-Mu; mencapai kegembiraan yang besar, melihat cahaya jelmaan dan kekal dalam keadaan ketenangan dan ketaatan yang sepenuhnya.

Sesungguhnya, Engkaulah Pemberi, Pengampun, Pengasih.

(Source category: KETEGUHAN DALAM WAADAT)
(Bahaiprayers.net ID: 12125)
