+++
title = "Prayer bpn9676 in Nederlands"
author = "Bah치'u'll치h"
tags = ['lang-nl', 'prayer-', "author-Bah치'u'll치h", "category-unsorted", "cat-Onthechting"]
+++
Verheerlijkt zijt Gij, o mijn God! Ik breng U dank dat Gij Degeen die het ochtendgloren is van Uw erbarmen, de dageraadsplaats van Uw genade en de schatkamer van Uw Zaak, aan mij bekend hebt gemaakt. Ik smeek U bij Uw Naam waardoor het gelaat van hen die U nabij zijn is verbleekt, en het hart van hen die U zijn toegewijd zijn vlucht naar U heeft genomen, te geven dat ik altijd en onder alle omstandigheden Uw koord mag grijpen en verlost mag zijn van alle gehechtheid aan iemand buiten U, en mijn ogen gericht mag houden op de horizon van Uw Openbaring en mag volbrengen hetgeen Gij mij in Uw Tafelen hebt voorgeschreven.
Sier, o mijn Heer, mijn innerlijk en mijn uiterlijk wezen met de tooi van Uw gaven en Uw goedertierenheid. Bescherm mij dan tegen al wat Gij verafschuwt, en help mij en mijn verwanten genadiglijk om U te gehoorzamen en alles te schuwen wat slechte of verdorven wensen in mij kan opwekken.
Gij zijt waarlijk de Heer der gehele mensheid, en de Bezitter van deze wereld en van de volgende. Geen God is er dan Gij, de Alwetende, de Alwijze.

(Source category: Onthechting)
(Bahaiprayers.net ID: 9676)
