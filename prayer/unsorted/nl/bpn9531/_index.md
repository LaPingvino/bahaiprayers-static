+++
title = 'Prayer bpn9531 in Nederlands'
author = "Bah치'u'll치h"
tags = ['lang-nl', 'prayer-', "author-Bah치'u'll치h", "category-unsorted", "cat-Beproevingen en moeilijkheden"]
+++
Ere zij U, o mijn God! Hoe zouden Uw ware minnaars anders worden herkend dan door de beproevingen die zij te verduren krijgen op Uw pad; en hoe zou de rang van hen die hevig naar U verlangen anders kunnen worden onthuld dan door de beproevingen die zij uit liefde voor U verdragen? Uw macht is mij tot getuige! Allen die U aanbidden hebben hun tranen tot metgezel, en zij die U zoeken worden vertroost door hun eigen kreunen, en zij die zich tot U haasten hebben de scherven van hun gebroken hart tot voedsel.
Hoe zoet smaakt mij de bitterheid des doods op Uw pad, en hoe waardevol acht ik de pijlen van Uw vijanden die ik het hoofd bied omwille van het verheerlijken van Uw woord! Laat mij in Uw Zaak, o mijn God, met diepe teugen drinken van al wat Gij verlangt, en zend mij in Uw liefde al hetgeen Gij hebt verordend. Bij Uw heerlijkheid! Ik wens slechts hetgeen Gij wenst en koester hetgeen Gij koestert. In U heb ik te allen tijde mijn gehele hoop en vertrouwen gesteld.
Ik smeek U, o mijn God, laat als helpers van deze Openbaring diegenen opstaan die Uw Naam en Uw soevereiniteit waardig geacht worden, dat zij mij zullen gedenken onder Uw schepselen en de vaandels van Uw zege in Uw land zullen heffen.
Machtig zijt Gij te doen naar Uw behagen. Geen God is er dan Gij, de Helper in nood, de Bij-zich-bestaande.

(Source category: Beproevingen en moeilijkheden)
(Bahaiprayers.net ID: 9531)
