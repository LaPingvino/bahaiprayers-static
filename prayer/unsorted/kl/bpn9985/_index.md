+++
title = 'Prayer bpn9985 in Kalaallisut'
author = "Bahá'u'lláh"
tags = ['lang-kl', 'prayer-', "author-Bahá'u'lláh", "category-unsorted", "cat-Umiartortoq Illernartoq"]
+++
*“Umiartortoq Illernartoq ilinniaruk sallusuissut ilisimalerniassagassiuk aammalu eqqarsaatiginiassagassiuk Kusanassutsip Pilluaqqusaasup siunissami pisussat tamakkiisumik siulittuutigereersimammagit. Kikkut takunnittut mianersoqqusaalik." 

*-Abdu'l-Bahá

Tassaavoq Saammaasoq, Asanarnerpaaq! Umiartortoq-aa Illernartoq! Isoqanngissutsivit umiarsuaa Qilammi Katersuuttunut saqqummeqqujuk,

Unnersiutigisaagit Naalagara, Tamanit Naalannarnerpaaq! Taassuma Aqqani, taanna Tamanit Tupinnarnerpaasoq, immamut pisoqarsuarmut singiguk,

Unnersiutigisaagit Naalagara, Tamanit Naalannarnerpaaq! 

Tarningillu inngilisut ittut taqqamunga iserlik Guutip aqqani, taanna Tamanit Qutsinnerpaasoq! Pituutaalu pituussaarsigik immami nuannersumi angalaniassammat,

Unnersiutigisaagit Naalagara, Tamanit Naalannarnerpaaq! 

Immaqa ilaasut qanissutsip naalagaaffimmi soraajuitsumi qimarnguigisaa angujumaarpaat. 

Unnersiutigisaali Naalagara, Tamanit Naalannarnerpaaq! 

Sissarlu illernartoq angoreerunikku, immat aappillarissut sineriaat, Unnersiutigisaagit Naalagara, Tamanit Nersornarnerpaaq! 

Saqqummeqqukkit, killiffillu taanna nunamiorpalunngitsoq ersinngitsoq angulissuk.

Unnersiutigisaagit Naalagara, Tamanit Naalannarnerpaaq!

Killiffik naalakkap Kusanassutsimi Ikumarnani orpimmi toqujuitsumi saqqummerfia,

Unnersiutigisaagit Naalagara, Tamanit Naalannarnerpaaq!

Siunertaanillu uininnguussimasut imminiussutsimit pilerissutsimillu imminnut eqqiarfiat, Unnersiutigisaagit Naalagara, Tamanit Naalannarnerpaaq!

Tamanna Mosesip Naalannassusiata sakkutoorpassuillu soraajuitsut kaaviiaarfigisaat,

Unnersiutigisaagit Naalagara, Tamanit Naalannarnerpaaq!

Guutip Assaata Taassuma Angissusiata sakiaanit saqqummerfia,

Unnersiutigisaagit Naalagara, Tamanit Naalannarnerpaaq!

Tassanilu Siunertap umiarsuaa uninngalluinnaqqinnaalersoq, naak piginnaanerit nunamiorpalunngitsut tamarmik inuttaanut oqaluussissutigineqaraluartut,

Unnersiutigisaagit Naalagara, Tamanit Nersornarnerpaaq!

Umiartortoq-aa! Umiarsuarmiittut oqaluttuutikkit saagut tupinnartut tunuanni sunik ilinniartitsissutitsinnik!

Unnersiutigisaagit Naalagara, Tamanit Naalannarnerpaaq!

Immaqa piffimmi aputitut qaqortumi illernartumi tunuarsimaniassanngillat,

Unnersiutigisaagit Naalagara, Tamanit Nersornarnerpaaq! 

Kisiannili anersaap suluinit qaffatsitaassapput killiffimmut Naalakkap naalannarsisitaanut oqalunneq silarsuarni tasamaniittuni ittoq qaangerlugu,

Unnersiutigisaagit Naalagara, Tamanit Nersornarnerpaaq!

Silaannakkullu timmissallutik timmissatut qinikkatut peqatigiinnerup soraajuitsup naalagaaffiani ittutut,

Unnersiutigisaagit Naalagara, Tamanit Nersornarnerpaaq!

Paasissaanngitsuliallu Immami Qaamasumi toqqorsimasut ilisimassallugit,

Unnersiutigisaagit Naalagara, Tamanit Nersornarnerpaaq!

Killiffiit nalinginnaasut killilersugaat aqqutigaat nunamiorpalunngitsullu ataasiussusiata, siulersuinerup qeqqa qilammiittoq, killiffia angullugu,

Unnersiutigisaagit Naalagara, Tamanit Nersornarnerpaaq!

Kissaatigisimavaat killiffik Naalakkap killiffittut qulaanniittutut aalajangersimasaa ornikkumallugu.

Unnersiutigisaagit Naalagara, Tamanit Nersornarnerpaaq!

Taavalu ullorissap anaata ikumasup taakkununnga Taassuma Qanissusiara Naalagaaffianit ajappai,

Unnersiutigisaagit Naalagara, Tamanit Nersornarnerpaaq!

Tusarpaallu Angissutsip Nipaa Nuannissutsip Qutsissortaanit illuaqqap ersinngitsup tuanit pisoq,

Unnersiutigisaagit Naalagara, Tamanit Nersornarnerpaaq!

“Inngilit-aa Sernissortit! Najugaannut silarsuarmi samaniittumut utertissigit,

Unnersiutigisaagit Naalagara, Tamanit Nersornarnerpaaq!
"Imminnummi qaqitinniarsimapput killiffimmut qilaap tuiata suluisa angunngisaannagaanut, 

Unnersiutigisaagit Naalagara, Tamanit Nersornarnerpaaq!

Taavalu umiarsuaq sinnattuusoq uninngavoq, tamannalu taakku paasinnittut eqqarsaataasa paasineq saperpaat.”

Unnersiutigisaagit Naalagara, Tamanit Nersornarnerpaaq! 

Taava qilaap niviarsiaa niviarsiussutilik ineeqqaminit portusuumit silammut qiviarpoq, 

Unnersiutigisaagit Naalagara, Tamanit Nersornarnerpaaq!

Qalluumminillu Qilammi Katersuussimasut nalunaaqqummik paasitippai,

Unnersiutigisaagit Naalagara, Tamanit Nersornarnerpaaq!

Qilak nunalu qaamanermik kiinnaminit pisumik qaamangaalersippai,

Unnersiutigisaagit Naalagara, Tamanit Nersornarnerpaaq!

Pinnissusiatalu qinngornerata akisugunnera pujoralaat inuinut tummat,

Unnersiutigisaagit Naalagara, Tamanit Nersornarnerpaaq!

Inuunillit tamarmik toqujasut ilerriniittut sajulerput, 

Unnersiutigisaagit Naalagara, Tamanit Nersornarnerpaaq!

Torlulaarporlu siutip isoqanngitsoq tamaat tusarsimanngisaannagaanik,

Unnersiutigisaagit Naalagara, Tamanit Nersornarnerpaaq!

Imatulu oqaluussivoq: "Naalakkakkut! Kina uummateqartoq ataqqinarsisitaangaartumut Nukappissamullu Arabiamiumut ajunngingaartumut asanninnerup tipigissuanik pigisaqanngitsumik, 

Unnersiutigisaagit Naalagara, Tamanit Nersornarnerpaaq!

Qaquguluunniit qilaminut nuannersulimmut imminut qaffatsissinnaanerpoq,”

Unnersiutigisaagit Naalagara, Tamanit Nersornarnerpaaq!

Taava kiffami arnat ilaat qaaqquaa,

Unnersiutigisaagit Naalagara, Tamanit Nersornarnerpaaq!

Naalakkerlugulu "Soraajuissutsip inaanit silaannarsuarmut aqqarit,

Unnersiutigisaagit Naalagara, Tamanit Nersornarnerpaaq!

"Qiviakkillu tamakku uummammik ilorpiaanni toqqorsimasaannut,

Unnersiutigisaagit Naalagara, Tamanit Nersornarnerpaaq!

"Nukappissallu atisaanit tipigissumik nassaaqassaguit, taassuma qaamarnup illernassusiani ajortut iliuusaat pillugit toqqorsimasumi,

Unnersiutigisaagit Naalagara, Tamanit Nersornarnerpaaq!

“Taava ilorpiannit nillerit, Paradiisimi najukkat, tassaasut pisuussutsip soraajuitsup uininnguutai, tamarmik najugaqartuisa paasiniassammassuk tusarnaarlugulu,

Unnersiutigisaagit Naalagara, Tamanit Nersornarnerpaaq!

"Taamaalillutik tamarmik najukkaminnit aqqarniassammata sajullutillu,

Unnersiutigisaagit Naalagara, Tamanit Nersornarnerpaaq!

"Kunillugillu assaat isikkallu, tassa tamarmik aalajaassutsip qutsissortaanut qullarsinnaasimammata,

Unnersiutigisaagit Naalagara, Tamanit Nersornarnerpaaq!

"Immaqa atisaminni Asasap tipiginnera malugisinnaassavaat!"

Unnersiutigisaagit Naalagara, Tamanit Nersornarnerpaaq!

Taava niviarsiap niviarsiussutillip toqqagaasup kiinaanit qilammi najugarisat saqqarneqarput, soorlu qaamanermik Nukappissap kiinaanit Taassuma naalaffianit nungujasumit pisutut,

Unnersiutigisaagit Naalagara, Tamanit Nersornarnerpaaq!

Taava aqqarpoq pinningaarnerminik qilaat taakkualu pigisaat tamaasa qaammarsarsinnaallugit,

Unnersiutigisaagit Naalagara, Tamanit Nersornarnerpaaq!

Sapiitsuliorporlu, illernarsutsip angingaarsutsillu nunaanni tipigissumik siaruarteraluni, 

Unnersiutigisaagit Naalagara, Tamanit Nersornarnerpaaq!

Tikiffissarlu taanna angugamiuk angissutsi tamaat nikuippoq pinngortitap uummataata ilorpiaaniilluni,

Unnersiutigisaagit Naalagara, Tamanit Nersornarnerpaaq!

Tipigissusiallu piffimmi tassani aallaqqaateqaranilu naaffeqanngitsumi naaniarsaralugu,

Unnersiutigisaagit Naalagara, Tamanit Nersornarnerpaaq! 

Taakkunanili naninngilaa pilerigisani, tamannalu tassaavoq ilumut Taassuma oqaluttuarisaasa tupinnartut ilaannaat,

Unnersiutigisaagit Naalagara, Tamanit Nersornarnerpaaq!

Taava nipituumik nillerpoq, orulullunilu, namminerlu killiffimminut najukkamini nersornangaartumut uterpoq,

Unnersiutigisaagit Naalagara, Tamanit Nersornarnerpaaq! 

Oqaatigaalu oqaaseq ataaseq eqqumiilluinnartoq isertortumi isussuutigalugu naasut isserattut tungusunnitsigisumik oqalulluni,

Unnersiutigisaagit Naalagara, Tamanit Nersornarnerpaaq!

Torlulaarullu torlulaatigaa Qilammi Katersaarsuit qilaallu niviarsiutaani niviarsiaassutilinni toqujuitsut akornanni

Unnersiutigisaagit Naalagara, Tamanit Nersornarnerpaaq!

”Naalakkakkut!” Aalajaassutsip anoraanngua kunngiuniartuni ukunani perrortuuni naninngilara.

Unnersiutigisaagit Naalagara, Tamanit Nersornarnerpaaq!

”Naalakkakkut! Nukappiaq kisimiittuarpoq guutiitsullu assaanni qimarnuiup nunaani qimaannagaavoq.”

Unnersiutigisaagit Naalagara, Tamanit Nersornarnerpaaq!

Taavalu ilorpiaminit sakkortuumik kappialaammik torlorpoq, allaat Qilammi Katersaarsuit nillerlutik sajulerlutillu,

Unnersiutigisaagit Naalagara, Tamanit Nersornarnerpaaq!

Pujoralammullu uppippoq anerningerlunilu. Soorluli una aqqa taagorneqarpalulerpoq, Taannalu Naalagaaffimmut qutsissumiittumut imminik qaaqqusisoq naalaarpaa,

Unnersiutigisaagit Naalagara, Tamanit Nersornarnerpaaq!

Unnersiutigisaali Taanna arnamik taassuminnga asanninnerup pissusianik ilorlerpaamik paradiisimi nersornarsisitaasup uummataanit ilorlerpaamit pinngortitsisoq,

Unnersiutigisaagit Naalagara, Tamanit Nersornarnerpaaq!

Taamaalimmallu qilaap niviarsiai niviarsiaassutillit ineeqqaminnit tuaviinnaq aniapput, kiinaat paradiisimi qullerpaami najugallit siornatigut takusimanngisaannarpaat,

Unnersiutigisaagit Naalagara, Tamanit Qutsinnerusoq!

Tamarmik katersorfigaat takussagillu! Nanivaat pujoralammut uppissimasoq

Unnersiutigisaagit Naalagara, Tamanit Qutsinnerusoq!

Qanorlu issusia takugamikku Nukappissallu oqaluttuaani oqaaseq ataaseq paasigamikku niaqqutik nittarterpaat, atisatik alittorlugit, kiinartik persuttarlugu, nuannaarnertik puigorlugu, qullitik nakkaatillugit, assamminnik imminnut ulussamikkut isattarlutik, tamannalu ilumut tassaavoq misilinneqaatit paasissaanngitsut annilaanganaqisullu ilaat

Unnersiutigisaagit Naalagara, Tamanit Qutsinnerpaaq!

(Source category: Umiartortoq Illernartoq)
(Bahaiprayers.net ID: 9985)
