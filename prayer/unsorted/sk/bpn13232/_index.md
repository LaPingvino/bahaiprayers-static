+++
title = 'Prayer bpn13232 in Slovensky'
author = "Abdu'l-Bahá"
tags = ['lang-sk', 'prayer-', "author-Abdu'l-Bahá", "category-unsorted", "cat-Nastávajúce matky"]
+++
Môj Pane! Môj Pane! Vzdávam Ti chválu a vďaku za to, čím si obdaril Svoju pokornú služobníčku, Svoju úpenlivo prosiacu a pokorne sa modliacu otrokyňu, lebo si ju vskutku uviedol do Svojho zjaveného Kráľovstva, dal si jej začuť Svoje vznešené Volanie v tomto pominuteľnom svete a uzrieť Svoje Znamenia, ktoré dokazujú, že nad všetkými vecami je ustanovená Tvoja víťazná vláda.
Ó môj Pane, to, čo nosím vo svojom lone, zasväcujem Tebe. Daj teda, nech je moje dieťa hodné chvály v Tvojom Kráľovstve, nech je obšťastnené Tvojou priazňou a štedrosťou a nech sa rozvíja a vyrastá pod Tvojim vedením.
Vskutku, Ty si Milostivý. Vskutku, Ty si Pán veľkej priazne.

(Source category: Nastávajúce matky)
(Bahaiprayers.net ID: 13232)
