+++
title = 'Prayer bpn12325 in Tuvalu'
author = "Bah치'u'll치h"
tags = ['lang-tvl', '', "Bah치'u'll치h", "unsorted"]
+++
E maluga kae e matagofie a Koe, O toku Atua!  Au e akai faka-molemole kia Koe i manavaaga o Au fagasele mo loimata ko maligi ne latou ko la e faitali ke lavea ne latou a Koe, ke sa taofigina mai ia au Ou alofaaga-atafai i Tou Aso, io me e fakaseai au mai i sikuleo o te Lupe tela e faka-malugagia a Tou tafatasi mai I mua o te mainaaga tela e sulu maina mai i Ou mata.  Au ko te tokotasi tela e nofo i te puapuagatia, o Te Atua! Puke mai kia au e piki mmau ko Toi Igoa, ko te Pule-Katoatoa.  Au ko te tokotasi tela e mautinoa me e fano o galo; puke mai kia e piki mmau ki Tou Igoa, ko Te Tumau ki te se gata mai.  Au e akai kia Koe, tena, kia Koe loa, ko te Maluga, ko te Tafasili i te Maluga, ke sa liakina au kia au loa ki oku manakoga faitogafiti.  Puke aka ne Koe a toku lima ki te lima o Tou maalosi, kae fakasao mai au mai i te pokooga o oku manatu seai ne aoga mo manatu faka-supasupa, kae fakama mai au i mea katoa kola e se-fakafiafia kia Koe.  
  
Fai aka au, tena, ke fuli atu katoatoa kia Koe, ke tuku a toku talitonu kia Koe, ke sala a Koe me ko te Lafiiga, kae ke tele atu ki Ou mata.  A Koe, e tonu, ko Ia Tela, mai i te maalosi o Tena mafi, e fai a so se mea e manako a Ia ki ei, kae fakatonu, mai i te maalosi o Tena finagalo, a so se mea e filifili ne Ia. E seai e mafai o agai atu a te faka-galuega o Tau tonu, e seai e mafai o fakaseke a te auala o Tou filifiiiga.  A Koe, i te tonuuga, ko te Mafi-Katoa, ko te Matagofie-Katoatoa, ko te Toe Tafasili ite Maukoloa.

(Source category: TOFOTOFOOGA MO FAIGATA)
(Bahaiprayers.net ID: 12325)
