+++
title = "Prayer bpn12249 in Tuvalu"
author = "Bah치'u'll치h"
tags = ['lang-tvl', 'prayer-', "author-Bah치'u'll치h", "category-unsorted", "cat-TAVAEEGA MO TE FAKAFETAI"]
+++
E fakaaloalogina a Koe, O te Aliki toku Atua! Au e tuku atu kia Koe a te fakafetai aua ne faka-mafai au ke lavea ne au a te Faifekau o Koe, mo te motu mai au mai i Ou fili, kae tuku aliali mau i mua o oku mata a olotou amio se-llei mo amioga masei ne fai i taimi o Ou aso, pela foki mo te fakaseai mai ia au a te faka-pikiiga kia latou, kae fai au ke fuli katoatoa atu ki Tou alofa-fakamagalo mo alofaga kaimalie.  Au e tuku atu foki kia Koe a fakafetai ona ko tuku ifo ki lalo ia au mai i kaumana o Tou finagalo a mea ko la ka fakamana i ei au mai i faka-osoosoga a latou masei mo musumusuuga a latou ko la e se-talitonu aua ia au ko oti ne fakammau fakalei loa a toku loto i luga ia Koe, kae ko tele keatea mai ia latou ko la e fakaloi ne latou a te mainaaga o Ou mata.  Tena foki au e fakafetai kia Koe auaa ne faka-mafai mai au ke tummau a te maalosi i Tou alofa, kae ke mafai o faipati atu a Ou tavaeega kae fakamaluga a Ou uiga llei, pela foki mo te aumai ke inu au i te ipu o Tou alofa-fakamagalo tela e silia atu i mea katoa e lavea mo te selavea.  
  
A Koe ko te Mafi-Katoatoa, ko Tafasili ite Maluga, ko te Faka-aloalogina Katoatoa, ko te Alofa-Katoatoa.

(Source category: TAVAEEGA MO TE FAKAFETAI)
(Bahaiprayers.net ID: 12249)
