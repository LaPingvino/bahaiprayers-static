+++
title = 'Prayer bpn12258 in Tuvalu'
author = "Bah치'u'll치h"
tags = ['lang-tvl', 'prayer-', "author-Bah치'u'll치h", "category-unsorted", "cat-FALEPUIPUI"]
+++
Tavaeega e io Koe, O toku Atua, e Lavea mai au ne Koe e loka i te Falepuipui tenei, kae eiloa fakallei loa ia au ne ulu ki loto nei ona loa ko Koe mo te faka-aloaloga o Tau muna mo te faka-salalauga o Tau Fakatokaaga.  Au e tagi atu kia Koe, i te taimi loa tenei, O ko Koe Tela ko te Aliki o lalolagi katoa, o akai totuli atu kia Koe, i Tou Igoa e seai se-fa-lotoloto-lua iei, ke fakapilipili mai a loto o Au tavini kit e Aso-Maliulu o Ou tofiiga tafasili ite maluga mo te Kogaa-koga Tapuaki o Au fakailoga tafasili i te malifalifa.  
  
Kae ko fakalavelave kola ne oko mai kia au i Tou auala, O toku Atua, ne mafai foki pefea a toku loto o fiafia i Ou aso, kae moi fai se ko toto kola ne maligi mo te alofa mo Koe, ne mafai foki pefea o pokotia a mata o Au fino filifilia mai i mua o mata o Au meaola faiite?  Au e tauto ki Tou Mafi!  A te lakei tela e fakasafe i mata o Au fagasele ko toto kola, i te olotou alofa mo Koe, e tafe mai ki tua i olotou mualae ki luga i olotou mata.  
  
E lavea ne Koe, O toku Atua, i ivi takitasi i toku fuaitino ko tagitagi pela me se paipa mo pese o Tau faka-maalosi, e fakaasi mai iei a failoga o Tou tafatasi mo alofaaga manino o Tou fakatasitasi.  Au e akai kia Koe, O toku Atua, mai i Tou igoa tela e salasala a mea katoa ke avaka ki luga a tavini kola e fia faka logologo ki te leo o sikuleo kola ne olo aka ki luga mai ite lima taumatau o te kalauna-a-tuou o Tou matagofie.  Fai a latou, tena la, ke inu mai i te lima o Tou alofa mana ote uaina o Tou alofa-fakamagalo, ko te mea ke mafai o fakatalitonu ki olotou loto, kae fai a latou ke fuli keatea mai i te lima fakamaui o manatu fakasupsupa ki te lima taumatau o te talitonu-fakapatonu mo te talitonu katoatoa.  
  
Nei la ko oti ne takitaki ne Koe a latou ki te mataloa o Tou alofa mana, O toku Aliki, sa liakina latou keatea, i Tou alofa-maukoloa; kae nei ko oti ne kalagina ne Koe a latou kit e sikulagi o Tau Fakatokaaga, tausi a latou mo a e se oloatu kia Koe, mai i Tou alofakaimalie mo alofaga.  E maalosi a Koe o fai ate mea e manako Koe kiei.  E seai se Atua na ko Koe, ko te Maluga, ko te IloaKatoatoa.

(Source category: FALEPUIPUI)
(Bahaiprayers.net ID: 12258)
