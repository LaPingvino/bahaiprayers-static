+++
title = "Prayer bpn10958 in Tuvalu"
author = "Abdu'l-Bahá"
tags = ['lang-tvl', 'prayer-', "author-Abdu'l-Bahá", "category-unsorted", "cat-FILEMU"]
+++
O ko Koe a te Aliki alofa!  Ko oti ne faite ne Koe a tino katoa mai i te itukaaiga e tasi.  Ko oti ne fakatonu mai ne Koe ko tino katoa ke kau i se fale e tasi.  I Ou Mua Mana, a latou katoa ko Au tavini, a ko tino katoa e malu mai lalo i Tou Tapanekolo; katoa ko oti ne luku fakatasi i Tau Taipola o te Maukoloa; katoa e faka-mainagina mai i te mainaaga o Tou alofa atamai.
     O te Atua!  A Koe e alofa ki tino katoa, Ko oti ne fakalava ne Koe a tino katoa, ko oti ne fakamalu katoa, fakaeke a te ola ki luga ia latou katoa.  Ko oti ne faka-mealofa a latou taki tokotasi mo taleni mo mafaufauga, kae katoa e ufitia ne te Vasa o Tou Alofa-Kaimalie.
     O ko Koe ko te Aliki alofa!  Fusi tasi a tino katoa.  Fai a talitonuuga ke lototasi a ko maalo ke tasi, ko te mea ke lavea ne latou a sua tino me se kaaiga e tasi a ko te lalolagi katoa ko te fale e tasi.  Ke mafai latou katoa o nofo tasi i se filemu katoatoa.

     O te Atua!  Sisi aka ki luga a te fuka o te tafatasi o tino katoa.

     O te Atua! Fakatu a Toe Filemu Lasi.

     Fakasameni ne Koe, O te Atua, a loto fakatasi.

     O ko Koe ko te Tamana alofa, te Atua!  Fakafiafia olotou loto mai i te manogi gali o Tou alofa. Faka-pula a olotou mata mai i te Mainaaga o Tau Takitakiiga.  Faka-fiafia a omotou taliga ki te leo o Tau Muna, kae fakamalu a latou katoa i te Fale-maalosi o Tau Fuafuaaga-tau.
     A Koe ko te Mafi mo te Maalosi, a Koe ko te Fakamagalo mo Koe ko te Tokotasi Tela e se-saga ki mea se a tino katoa.

(Source category: FILEMU)
(Bahaiprayers.net ID: 10958)
