+++
title = 'Prayer bpn10982 in Tuvalu'
author = "Bahá'u'lláh"
tags = ['lang-tvl', 'prayer-', "author-Bahá'u'lláh", "category-unsorted", "cat-TAPELETI O IA FAI MALAGA MANA"]
+++
*“Tauloto a te Tapeleti o te Ia Fai Malaga Mana ke iloa ne Koe a te mea tonu, kae mafaufau i te Gali Faka-manuiagina ko oti ne valo mai a mea tupu mai i mua.  Fakailoa atu kia a latou ko la e atafia e latou, ke faeteete!” –
Abdu’l-Bahá
A Ia ko te Alofa-Kaimalie, ko te Fagasele Alofagina!
O ko te Fai Malaga Mana!
Kalaga ki tou vaka o te se gata mai ke sae mai mua o te Lukuuga Faka-te-Lagi,
Ke fakamana kae malu ki toku Aliki, ko te Matagofie Silisiliese-Katoatoa!
Faka-laga atu i luga i te tai mai i te vavau, i tena Igoa, ko te Tafasili i te Faka-ofoofogina.
Ke fakamana kae malu ki toku Aliki, ko te Matagofie Silisiliese-Katoatoa!
Kae talia agaaga o agelu ke ulufale, i te Igoa o te Atua, ko te Tafasili ite Maluga.
Ke fakamana kae malu ki toku Aliki, ko te Matagofie Silisiliese-Katoatoa!
Taala a tena uka sai, na la, ko te mea ke tele i luga i te vasa o te matagofie.
Ke fakamana kae malu ki toku Aliki, ko te Matagofie Silisiliese-Katoatoa!
Fiafia a latou kona e nofo i ei ke mafai ne latou o oko atu ki ki kogaa-koga o te pilipili i maalo seai se gataaga. 
Ke fakamana kae malu ki toku Aliki, ko te Matagofie Silisiliese-Katoatoa!
Ko oko atu ki te auala tapu, a te matafaga o tai sama,
Ke fakamana kae malu ki toku Aliki, ko te Matagofie Silisiliese-Katoatoa!
Kalaga kia latou ke olo atu ke maua ne latou a te tulaga seai i te lalolagi nei kae e se-lavea
Ke fakamana kae malu ki toku Aliki, te Matagofie Silisiliese-Katoatoa!
Se tulaga a te Aliki ko oti i te Ulaaga o Tena Gali ne sae mai i loto i te lakau ola e seai se mate;
Ke fakamana kae malu ki toku Aliki, ko te Matagofie Silisiliese-Katoatoa!
I loto i faka-lakeiiga o Tena Fakatokaaga ne fakama a latou ia latou loa mo te loto nnau.
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei ne tamilo ne te Matagofie o Mose faka- pukupuku mo lukuuga faka-te-lagi e ola ki te se gata mai;
Ke fakamana kae malu ki toku Aliki, ko te Matagofie Silisiliese-Katoatoa!
E i loto a te Lima o te Atua ne aumai i loto i Tena Matagofie tafasili ite gali;
Ke fakamana kae malu ki toku Aliki, ko te Matagofie Silisiliese-Katoatoa!
Mai i loto i ei a te vaka o te Fakatokaaga ne tumau e se-gasuesue e uiloa ne fakaasi atu a uiga lei katoa faka-te-lagi ki tino e nofo i ei. 
Ke fakamana kae malu ki toku Aliki, te Matagofie Silisiliese-Katoatoa!
O ko Ia Fai Malaga!  Talai kia latou a mea ko la i loto i te vaka ko oti ne akoako atu ne matou mai i tua o te veli e faigata o iloa a tena uiga.
Ke fakamana kae malu ki toku Aliki, ko te Matagofie Silisiliese-Katoatoa!
E pefea ke se talave latou i te koga mana kae kena pela me se kiona,
Ke fakamana kae malu ki toku Aliki, ko te Matagofie Silisiliese-Katoatoa!
Kae e mafai o lele ki luga i kapakau o te agaaga ki te tulaga ko oti ne fakamaluuga ne te Aliki mai i luga i faipatiiga katoa iI lalolagi mai lalo,
Ke fakamana kae malu ki toku Aliki, ko te Matagofie Silisiliese-Katoatoa!
E mafai o lele i loto i te avanoaaga o te ea pe la mo manu eva i lalolagi o toe fakatasi seai se gataaga;
Ke fakamana kae malu ki toku Aliki, ko te Matagofie Silisiliese-Katoatoa!
E mafai o iloa a mea lilo e funa i kogaa-Tai o te mainaaga.
Ke fakamana kae malu ki toku Aliki, ko te Matagofie Silisiliese-Katoatoa!
Ne pasi ne latou a kai o tuakoi faka-te-lalolagi kae oko atu ki te tafatasi faka-te-lagi, te laumua o takitakiiga faka-te-lagi.
Ke fakamana kae malu ki toku Aliki, ko te Matagofie Silisiliese-Katoatoa!
Ko manako latou ke olo aka ki luga i se tulaga ko oti ne fakaeke aka ne te Aliki ke nofo mai luga i olotou tulaga.
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei a te fetu kaa ka tapale mai ia latou fakaatea mo latou ko la e nofo i te Maalo o Tena Nofo-mai,
Ke fakamana kae malu ki toku Aliki, ko te Matagofie Silisiliese-Katoatoa!
Kae lagona ne latou a te Leo o te Tafasili ite Gali e fanaka mai i tua o te malae e see lavea e tu i luga i Malugaaga o te Mana.
Ke fakamana kae malu ki toku Aliki, ko te Matagofie Silisiliese-Katoatoa!
“O fatama agelu!  Fakafoki mai latou kit e koga e nofo latou i te lalolagi mai lalo,
Ke fakamana kae malu ki toku Aliki, ko te Matagofie Silisiliese-Katoatoa!
E uiloa pe la mo te taumafaiiga a latou ke olo aka ki koga mea kona ka seki oko aka loa ki ei a te eva a te lupe faka-te-lagi;
Ke fakamana kae malu ki toku Aliki, te Matagofie Silisiliese-Katoatoa!
Mai i ei a te foulua o manatu moemiti e tu seai se gasuesue ako olotou mafaufau e se mafai o maina i ei.
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei a te fafine galue o te lagi e kilo mai i tena potu faka-malugagina,
Ke fakamana kae malu ki toku Aliki, ko te Matagofie Silisiliese-Katoatoa!
Mo tena fulumata ne saina ki te Lukuuga Maluga Faka-te-Lagi,
Ke fakamana kae malu ki toku Aliki, ko te Matagofie Silisiliese-Katoatoa!
Ko sofia ne te mainaaga o ona mata a te lagi mot e lalolagi,
Ke fakamana kae malu ki toku Aliki, ko te Matagofie Silisiliese-Katoatoa!
Mo te fiafia o tena gali e sulu atu ki luga i tino o te pefu,
Ke fakamana kae malu ki toku Aliki, ko te Matagofie Silisiliese-Katoatoa!
A ko tino katoa ne gasuesue i olotou tugamau.
Ke fakamana kae malu ki toku Aliki, ko te Matagofie Silisiliese-Katoatoa!
Ne toe avaka ne ia fafine a te kalaga te la seai se taliga mai i te favavau kai lagona aka loa ne ia,
Ke fakamana kae malu ki toku Aliki, ko te Matagofie Silisiliese-Katoatoa!
Kae e tena ne fakasalalau mai: “Ona ko te Aliki!   Ko la te la tena loto e seki i te sausau manogi o te alofa fakamalugagina kae matagofie o te Talavou Alapia,
Ke fakamana kae malu ki toku Aliki, ko te Matagofie Silisiliese-Katoatoa!
“E see mafai lele o fanatu ki luga i te matagofie o toe lagi maluga.”
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei ne kalaga atu kia ia loa a te faine galue tokotasi mai i ana fafine galue
Ke fakamana kae malu ki toku Aliki, ko te Matagofie Silisiliese-Katoatoa!
Kae fakatonu atu kia ia fafine: “Fano ifo ki lalo ite avanoaaga mai i fale lasi o te see gata mai,
Ke fakamana kae malu ki toku Aliki, ko te Matagofie Silisiliese-Katoatoa!
 “Kae fuli atu koe ki te mea te la ko oti ne funa i kanoloto o latou.
Ke fakamana kae malu ki toku Aliki, ko te Matagofie Silisiliese-Katoatoa!
“Kafai e manava ne koe ate sausau o te gatu mai ite Talavou te la ne funa i te tapenaki o te mainaaga ona ko mea ne fai ne lima o tino masei ko fua mai,
Ke fakamana kae malu ki toku Aliki, ko te Matagofie Silisiliese-Katoatoa!

“Avaka se tagi mai ia koe, ko pagota katoa o potu o te Palataiso, ko la ko fakatusaaga o te maumea seai gataaga, ke mafai ne latou o maina kae fakalogo;
Ke fakamana kae malu ki toku Aliki, ko te Matagofie Silisiliese-Katoatoa!
“Ko te mea ke mafai ne latou katoa o olo ifo ki lalo mo te sapolepole mai i olotou potu mai ite vavau.
Ke fakamana kae malu ki toku Aliki, ko te Matagofie Silisiliese-Katoatoa!
“Kae e sogi ki olotou lima mo vae ona ko oti ne lele mai latou i malugaaga o te fakatuanaki;
Ke fakamana kae malu ki toku Aliki, ko te Matagofie Silisiliese-Katoatoa!
“E iloa la e mafai o maua ne latou mai i gatu o te manogi o te Tasi Fagasele.”
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei a mata o fafine filifilia ne sae mai i potu faka-te-lagi kae malifalifa pe la loa mo te mainaaga te la e sulu mai i mata o te Talavou mai luga i Tena fuaitono faka-te-lalolagi;
Ke fakamana kae malu ki toku Aliki, ko te Matagofie Silisiliese-Katoatoa!
Ne fano ifo a ia tena fafine mo se taulekaleka te la ne maina i ei a te lagi mo mea katoa ko la i ei.
Ke fakamana kae malu ki toku Aliki, ko te Matagofie Silisiliese-Katoatoa!
Ne gasue a ia fafine kae fakamanogi a mea katoa i te fenua o te mana mote matagofie.
Ke fakamana kae malu ki toku Aliki, ko te Matagofie Silisiliese-Katoatoa!
Kae e oko atu a ia fafine ki te koga tena ne tu aka a ia ki luga kae fakamafola ki tena loa i te kogaaloto tonu o te foafoaaga,
Ke fakamana kae malu ki toku Aliki, ko te Matagofie Silisiliese-Katoatoa!
Kae saala o sogi a olotou manogi i se taimi tela e seiloa a te kamataga mo te fakaotiiga.
Ke fakamana kae malu ki toku Aliki, ko te Matagofie Silisiliese-Katoatoa!
Ne seki maua ne ia fafine ia latou ko la ne mafaufau a ia, kae tenei, e tonu, ko te tasi o Ana tala fakaofoofogina.
Ke fakamana kae malu ki toku Aliki, ko te Matagofie Silisiliese-Katoatoa!
Kae tagi a ia fafine ki luga loa, tagi fanoanoa kae tumuli atu a ia ki tua i tena fakai i loto i te fale tafasili ite lasi,
Ke fakamana kae malu ki toku Aliki, ko te Matagofie Silisiliese-Katoatoa!
Kae talanoa atu a te pati e tasi fakaofoofogia, musumusu funa mai ne tena laulaufaiva ko oti ne faka-ani,
Ke fakamana kae malu ki toku Aliki, ko te Matagofie Silisiliese-Katoatoa!
Kae kalaga atu ki te Lukuuga Mana Faka-te-Lagi mo latou fafine galue ite lagi e ola ki te se gata mai:
Ke fakamana kae malu ki toku Aliki, ko te Matagofie Silisiliese-Katoatoa!
“Mai i te Aliki!  Ne seki maua ne au molimau vaaivai konei mai i tino tagi o te matagi iliili gali o te Fakatuanakiiga!
Ke fakamana kae malu ki toku Aliki, ko te Matagofie Silisiliese-Katoatoa!
“Mai i te Aliki!  A te Talavou ne nofo loa ia ia tokotasi i te fenua ne fakaunoa kese i lima o latou e seai ne uiga Atua.”
Ke fakamana kae malu ki toku Aliki, ko te Matagofie Silisiliese-Katoatoa!
Mai i kona ne faipati a ia fafine kia ia loa i se tagi ne mataku kae polepole a te Lukuuga Faka-te-Lagi,
Ke fakamana kae malu ki toku Aliki, ko te Matagofie Silisiliese-Katoatoa!
Kae siga atu a ia fafine ki luga i te pefu kae liakina ne ia ate agaaga.  E pela me ko ia ne kalaga-gina kae fakavave atu kia Ia te la ne manako mai kia ia ki te Lagi mai Luga.
Ke fakamana kae malu ki toku Aliki, ko te Matagofie Silisiliese-Katoatoa!
E fakamana kia Ia te la ne faiite a ia fafine mai i luga i uiga o te alofa i te kogaa-loto tonu o tena palataiso maluga!
Ke fakamana kae malu ki toku Aliki, ko te Matagofie Silisiliese-Katoatoa!
Mai i ei a fafine galue i te lagi ne fakavave atu mai i olotou potu, ko la ko olootu mata ka seki lavea aka loa ne se tino nofo i te palataiso tafasili ite maluga.
Ke fakamana kae malu ki toku Aliki, ko te Matagofie Silisiliese-Katoatoa!
Ko nofo fakatasi katoa latou siomia ia ia fafine, kae tena la, ne maua ne latou a tena fuaitino e to i lalo i te pefu;
Ke fakamana kae malu ki toku Aliki, ko te Matagofie Silisiliese-Katoatoa!
Kae koi taofi ne latou a ia fafine a tena tulaga kae faka-maina latou ite muna o te tala ne talaatu ne te Talavou, ne tala olotou ulu, pei a olotou gatu ki lalo, laupa a olotou mata, puli ia latou a te olotou fiafia, fulu a olotou loimata kae ki olotou lima ki luga i olotou kalafou, kae e tenei i te tonuuga a te tasi o masaki tafasili i te masei fakaofoofogina -
Ke fakamana kae malu ki te motou Aliki, ko te Tafasili i te Maluga!

(Source category: TAPELETI O IA FAI MALAGA MANA)
(Bahaiprayers.net ID: 10982)
