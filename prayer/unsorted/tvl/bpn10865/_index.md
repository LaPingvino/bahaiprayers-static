+++
title = 'Prayer bpn10865 in Tuvalu'
author = "Báb"
tags = ['lang-tvl', 'prayer-', "author-Báb", "category-unsorted", "cat-TE LAGO MO TE FEASOASOANI"]
+++
E vikia Tou Igoa, O te Aliki te motou Atua!  A Koe i te tonuuga ko te Iloa o mea se laavea.  Aumai kia matou a te llei ko Tou poto katoatoa e mafai o iloa.  A Koe ko te Aliki maluga, ko te Mafi-Katoatoa, ko te Toe Fagasele.
     Tavaeega katoa e o Koe, O te Aliki!  Ka sala ne matou a Tou alofa ite Aso fakapatino kae ka fakalagolago katoa kia Koe, Tela ko Ia a te motou Aliki. Ko oti ne faka-mana a Koe, O te Atua!  Tuku mai kia matou a te llei mo me ko la e ttau ke mafai o fakaseai a mea katoa na ko Koe.  E tonu, a Koe ko te Aliki o lalolagi katoa.
     O te Atua! Taui a latou ko la ne kufaki mo te onosai i Ou aso, kae fakamaalosi a olotou loto ke sasale tonu i te auala o te Mea-tonu.  Tuku ifo, O te Aliki, a mea-alofa lei e mafai i ei ne latou o ulu atu ki Tou Palataiso filemu.  E maluga a Koe, O te Atua Aliki. Fai aka Au faka-manuiaaga faka-te-lagi ke to ifo ki fale o latou ko la e talitonu ia Koe.  Avatu fakavave, O te Atua, a fesoasoani faka-te-lagi ke mafai ne Au tavini o manumaalo.  E aofaga ne Koe a mea faiite e auala mai i te maalosi o Tau ikuuga pe la mo te mea e fiafia Koe ki ei.  Koe i te tonuuga ko te Tupu, ko te Faiite, ko te Atamai-Katoatoa.
     Fai atu: Te Atua e tonu ko te Tofuga o mea katoa.  E avatu ne Ia a mea uke mo te olaaga ki so se tino te la e finagalo ne Ia.  A ia tela ne Faiite ne ia a mea katoa, ko te Kamataga o mea ola katoa, ko te Aofaga, ko te Mafi-Katoatoa, ko te Faiite, ko te Atamai-Katoatoa.  A Ia ko te Mesentia o toe lasaga tafasili ite llei i lagi mo te lalolagi mo so se mea te la e nofo i vasia o latou.  Latou katoa e fai a tena fakatonuuga, a ko latou i te lagi mo te lalolagi e fakamanatu Ona tavaeega, kae kia Ia e foki atu katoa latou.

(Source category: TE LAGO MO TE FEASOASOANI)
(Bahaiprayers.net ID: 10865)
