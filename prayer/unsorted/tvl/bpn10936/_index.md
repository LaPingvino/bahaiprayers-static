+++
title = 'Prayer bpn10936 in Tuvalu'
author = "Bahá'u'lláh"
tags = ['lang-tvl', '', "Bahá'u'lláh", "unsorted"]
+++
E matagofie a Koe, O toku Aliki atafai!  Au e fakamolemole kia Koe mai i te tumu o te vasa o Tau faipatiiga mana, mo Au masauaga uke o Tou nofoaiga-a-tupu silisiliese, mo fakatalitonuuga gali o Tou faka-Atua, mo mea lilo ko la e moe funa i Tou poto, ke tuku mai kia au a Tou alofa kaimalie ke tavini atu kia Koe mo Au tino filifilia, kae ke mafai au o tuku atu mo te fakamaoni a Tau Huqúq tela ko oti ne fakasino mai i Tau Tusi.

Au ko te tokotasi, O toku Aliki, tela ko oti ne fakatonu ona alofa ki luga i Tou nofoga ote matagofie, kae ko piki mmau ki te kapa o te gatu o te kaimalie.  O Koe Tela ko te Aliki o mea katoa mo te Pule ote maalo o igoa, Au e akai kia Koe ke liakina au mai i mea ko la e pule ne Koe, io me e taofi mau au i mea ko la ko oti ne fakasino mo Au tino filifilia.

Au e akai kia Koe, O te Aliki o igoa katoa mo te Tufuga o lagi, ke feasoasoani mai au ke tummau i Tau Fakatokaaga, mai i Tou alofa maalosi, i se auala tela a amioga fakamatamata a tino masei ko la ko oti ne tu aka o taki a Au tino ke olo seke a olotou auala i Ou aso.  Fakapatino mo au na la, O te Fagasele o toku loto, a te llei o te lalolagi tenei mo sua lalolagi ma vau.  E tonu a Koe ko te maalosi o fai a te mea e fingalo Koe ki ei.  E sea aka foki se Atua, ko te Fakamagalo-Katoatoa, ko te Tafasili i te Alofa-Kaimalie.

(Source category: Huqúqu’lláh: Ko te Saolotooga o te Atua)
(Bahaiprayers.net ID: 10936)
