+++
title = 'Prayer bpn12327 in Tuvalu'
author = "Báb"
tags = ['lang-tvl', 'prayer-', "author-Báb", "category-unsorted", "cat-TOFOTOFOOGA MO FAIGATA"]
+++
E iloa fakallei ne Koe, O toku Atua, i fakalavelave ko oti ne vaiua ifo ki luga ia au mai i feitu katoa kae e seai se tino e maua ne ia o 
fakaseai io me e fuli a latou vagana ko Koe. Au e iloa tonu loa ne au, mai i te uiga alofa o Koe, me e se mafai ne Koe o fakatupu a 
faka-lavelave ke oko ki luga i so se agaaga ola vagana ko Koe e manako o faka-maluga a tena tulaga i Tou Palataiso i te lagi kae ke 
faka-makeke a tena loto i te olaga nei mo te maalosi o Tou maalosi-katoatoa, ko te mea foki ke se mafai o to-mafa ki faka-
matamataaga o te laloagi tenei.  E tonu e iloa llei loa ne Koe me mai i lalo o faka-nofonofoga katoa e fiafia au o faka-masausau a 
Koe mai luga atu fakafia i te pule ne au a mea katoa i lagi mo te lalolagi.  
  
Faka-maalosi a toku loto, O toku Atua, o fakalogo kia Koe kae alofa kia Koe, kae talia mai ke mafai au o faka-maina fakallei ki lukuuga o Ou fili.  E tonu, Au e tauto i Tou matagofie tela e nnau au ki ei kae e seai aka foki i tafa o Koe, io me e manako au ki se isi mea aka na ko Tou alofa-kaimalie, io me sapole au i so se mea na ko Tau fakamasinoga tonu.  Au e akai kia Koe ke fakamagalo mai pe la foki mo latou ko la e alofagia ne Koe, pe la mo te mea e fiafia Koe ki ei.  E tonu, a Koe ko te Mafi-Katoatoa, ko te Maukoloa-Katoatoa.  
  
E maluga kii a Koe, O te Aliki o lagi mo te lalolagi, mai i luga atu o tavaeega a taagata katoa, kae ke mafai a te filemu o i luga i Au tavini faka-maoni mo te matagofie e i luga i te Atua, ko te Aliki o lalolagi katoa.

(Source category: TOFOTOFOOGA MO FAIGATA)
(Bahaiprayers.net ID: 12327)
