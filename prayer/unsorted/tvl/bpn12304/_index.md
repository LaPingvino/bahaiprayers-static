+++
title = 'Prayer bpn12304 in Tuvalu'
author = "Bah치'u'll치h"
tags = ['lang-tvl', '', "Bah치'u'll치h", "unsorted"]
+++
Tavaeega e ia Koe, Te Aliki toku Atua!  Au e fakamolemole kia Koe, mai i Tou Igoa te le e seki ai aka loa se tino kai ttau o lavegia, kae ko tena taaua e seki ai se agaaga ola kai maua ne ia o fua, Au e akai totuli kia Koe, mai i luga a Ia Te la Ko te Ulu o te Vai o Tau Fakaasiiga mo te Aso malulu o Au fakailoga, ke fai a toku loto mo fai a te koga nofo o Tou alofa mo te masausau o Koe.  Sui aka, i ei, ki Tou Vasa tafasili i te takutakua, te la mai i ei ka tafe mai a te vai ola o Tou atamai mo vaitafe foliki manino o te fakamalugaga o Koe mo te tavaeega.  
  
A lima o toku fuaitino e molimau ki Tou faka-tasitasi, a kote laulu o Toku ulu e folafola atu a te maalosi o Tou nofoaiga-a-tupu mo te mafi.  Ko oti au ne tu i te mataloa o Tou alofa-kaimalie mo te fakaotioti o te loto maulalo mo te takavale katoatoa, kae piki atu ki te kapa o te gatu o Tou alofa maukoloa, kae fakammau oku mata i luga i te sikulagi o Au mea-alofa.  
  
Fakasino aka ne Koe mo au, O toku Atua, a mea ko la ne takutakua i ei a Tou afioga, kae feasoasoani mai kia au, mai i Tou alofa maalosi, ko te mea ke talai a Tau Fakatokaaga ko mate ke lele mai ki tua i olotou koga tausi, kae tele atu ki mua ia Koe, mo te mautinoa tonu ia Koe, kae fakatoka a te olotou kilo ki luga i te tulaga o Tau Fakatokaaga, mo te fale malumalu o Tau Fakaasiiga. 
 
A Koe, e tonu, ko te Tafasili i te Maalosi, ko te Tafasili i te Maluga, ko te Iloa-Katoatoa, ko te Atamai-Katoatoa.

(Source category: TALAIIGA)
(Bahaiprayers.net ID: 12304)
