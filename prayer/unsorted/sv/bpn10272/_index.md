+++
title = 'Prayer bpn10272 in Svenska'
author = "Bahá'u'lláh"
tags = ['lang-sv', '', "Bahá'u'lláh", "unsorted"]
+++
Förhärligat vare Ditt namn, o Herre min Gud, varigenom träden i Din uppenbarelses trädgård har klätts i grönska och gjorts i stånd att frambära helighetens frukter i denna vårtid, och den ljuva doften av Dina gåvor och välsignelser har fläktat över allt och låtit dem frambringa vadhelst, som blivit dem förordnat i Ditt oåterkalleliga påbuds rike och i Ditt oföränderliga syftes himmel. Jag bönfaller Dig vid detta Namn att ej låta mig vara fjärran från Din helighets hov eller utestängd från Din enighets och enhets upphöjda helgedom.
Tänd då, o min Gud, Din kärleks eld i mitt bröst så att dess flamma må förtära allt utom hågkomsten av Dig, att varje spår av låga begär fullständigt må förintas inom mig och att intet må återstå utom förhärligandet av Ditt upphöjda och allhärliga väsen. Detta är min högsta strävan, min brinnande önskan, o Du  som härskar över allt och i vars hand hela skapelsens rike befinner sig. Du gör i sanning  vad Dig behagar. Ingen Gud finns utom Du, den Allsmäktige, den Allhärlige, den evigt Förlåtande.

(Source category: Andliga egenskaper)
(Bahaiprayers.net ID: 10272)
