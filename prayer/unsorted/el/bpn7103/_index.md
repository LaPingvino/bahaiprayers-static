+++
title = 'Prayer bpn7103 in ελληνικά'
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-∆ΟΞΟΛΟΓΙΑΣ ΚΑΙ ΕΥΓΝΩΜΟΣΥΝΗΣ"]
+++
Στο Όνοµα του Θεού, του Υψίστου! Εξυµνηµένος και δοξασµένος είσαι Συ Κύριε, Θεέ, Παντοδύναµε! Εσύ µπροστά στη σοφία του Οποίου ο σοφός υστερεί και δεν επαρκεί, µπροστά στη γνώση του Οποίου ο µορφωµένος οµολογεί την άγνοιά του, µπροστά στην ισχύ του Οποίου ο δυνατός γίνεται αδύνατος, µπροστά στον πλούτο του Οποίου ο πλούσιος πιστοποιεί τη φτώχεια του, µπροστά στο φως του Οποίου ο φωτισµένος είναι χαµένος στο σκοτάδι, προς το ναό της γνώσης του Οποίου στρέφεται η ουσία όλης της αντίληψης και γύρω από το ιερό της παρουσίας του Οποίου περιστρέφονται οι ψυχές όλης της ανθρωπότητας.

Πώς µπορώ να υµνήσω και να µιλήσω για την Ουσία Σου, την οποία η σοφία των σοφών και η µάθηση των µορφωµένων απέτυχαν να κατανοήσουν, αφού κανείς δεν µπορεί να υµνεί εκείνο που δεν καταλαβαίνει, ούτε να περιγράψει εκείνο που δεν µπορεί να φτάσει, αφού Εσύ υπήρξες από αµνηµονεύτων χρόνων ο Απρόσιτος, ο Ανεξιχνίαστος. Αν και είµαι ανίσχυρος να ανυψωθώ στους ουρανούς της δόξας Σου και να πετάξω στην επικράτεια της γνώσης Σου, δεν µπορώ παρά να εξιστορήσω τα σηµεία Σου, που µαρτυρούν το µεγαλειώδες έργο των χεριών Σου.

Στο όνοµα της ∆όξας Σου! Ω Αγαπηµένε όλων των καρδιών, που µόνο Εσύ µπορείς να κατευνάσεις τη λαχτάρα για Σένα! Ακόµη κι αν όλοι οι κάτοικοι του ουρανού και της γης ενώνονταν για να δοξάσουν το ελάχιστο των σηµείων Σου, µέσα στα οποία και µε τα οποία έχεις αποκαλύψει τον Εαυτό Σου, πάλι θα αποτύγχαναν, πόσο µάλλον αν ήθελαν να υµνήσουν τον άγιό Σου Λόγο, το δηµιουργό όλων των σηµείων Σου.

Κάθε έπαινος και ∆όξα ας είναι για Σένα, Εσύ για τον Οποίο τα πάντα έχουν πιστοποιήσει ότι είσαι ένας και δεν υπάρχει άλλος Θεός εκτός από Σένα, ο Οποίος υπήρξες εξυψωµένος πάνω από οµοίους και οµοιότητες και θα παραµείνεις αιώνια ο ίδιος. Όλοι οι βασιλιάδες δεν είναι παρά δούλοι Σου και όλα τα υπάρχοντα, ορατά και αόρατα, δεν είναι τίποτε µπροστά Σου. ∆εν υπάρχει άλλος Θεός εκτός από Σένα, το Φιλεύσπλαχνο, τον Ισχυρό, τον Ύψιστο.

(Source category: ∆ΟΞΟΛΟΓΙΑΣ ΚΑΙ ΕΥΓΝΩΜΟΣΥΝΗΣ)
(Bahaiprayers.net ID: 7103)
