+++
title = 'Prayer bpn7205 in ελληνικά'
author = "Abdu'l-Bahá"
tags = ['lang-el', 'prayer-', "author-Abdu'l-Bahá", "category-unsorted", "cat-ΣΥΓΚΕΝΤΡΩΣΕΩΝ"]
+++
Ω Συ αγαθέ Κύριε! Αυτοί είναι οι δούλοι Σου που έχουν συναχτεί σ’ αυτή τη συγκέντρωση, έχουν στραφεί προς τη Βασιλεία Σου και χρειάζονται τη δωρεά και την ευλογία Σου. Ω Συ Θεέ! Αποκάλυψε και κάνε φανερά τα σηµεία της µοναδικότητάς Σου, τα οποία έχουν εναποτεθεί σ’ όλες τις πραγµατικότητες της ζωής. Φανέρωσε και αποκάλυψε τις αρετές που έχεις κάνει να είναι σε λανθάνουσα κατάσταση και κρυµµένες µέσα σ’ αυτές τις ανθρώπινες πραγµατικότητες.

Ω Θεέ! Είµαστε σαν φυτά και η δωρεά Σου είναι σαν τη βροχή· αναζωογόνησε και κάνε αυτά τα φυτά ν’ αναπτυχθούν µε τη δωρεά Σου. Είµαστε δούλοι Σου· ελευθέρωσέ µας από τα δεσµά της υλικής ύπαρξης. Είµαστε αµαθείς· κάνε µας σοφούς. Είµαστε νεκροί· ζωντάνεψέ µας.

Είµαστε υλικοί· προίκισέ µας µε πνεύµα. Είµαστε στερηµένοι· κάνε µας οικείους των µυστηρίων Σου. Είµαστε άποροι· πλούτισέ µας και ευλόγησέ µας από το απύθµενο θησαυροφυλάκιό Σου. Ω Θεέ! Ανάστησε µας· δώσε µας όραση· δώσε µας ακοή· εξοικείωσε µας µε τα µυστήρια της ζωής, έτσι ώστε τα µυστικά της βασιλείας Σου να αποκαλυφτούν σε µας, σ’ αυτό τον κόσµο της ύπαρξης και να οµολογήσουµε τη µοναδικότητά Σου. Κάθε δωρεά εκπορεύεται από Σένα· κάθε ευλογία είναι δική Σου.

Συ είσαι Ισχυρός. Συ είσαι ∆υνατός,. Συ είσαι ο ∆ωρητής και Συ είσαι ο Πάντοτε Γενναιόδωρος.

(Source category: ΣΥΓΚΕΝΤΡΩΣΕΩΝ)
(Bahaiprayers.net ID: 7205)
