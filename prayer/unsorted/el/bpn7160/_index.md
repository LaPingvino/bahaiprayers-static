+++
title = 'Prayer bpn7160 in ελληνικά'
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΠΝΕΥΜΑΤΙΚΗΣ ΑΝΑΠΤΥΞΗΣ"]
+++
Από τα µυροβόλα ρυάκια της αιωνιότητάς Σου δώσε µου να πιω, ω Θεέ µου, και από τους καρπούς του δέντρου της ύπαρξής Σου κάνε µε ικανό να γευτώ, ω Ελπίδα µου! Από τις κρυστάλλινες πηγές της αγάπης Σου, άφησέ µε να πιω βαθιά, ω ∆όξα µου, και κάτω από τη σκιά της παντοτινής Σου πρόνοιας, άφησέ µε να κατοικήσω, ω Φως µου! Μέσα στα λιβάδια της εγγύτητάς Σου στην παρουσία Σου, κάνε µε ικανό να περιφέροµαι, ω Αγαπηµένε µου, και στα δεξιά του θρόνου του ελέους Σου κάθισέ µε, ω Επιθυµία µου! Από τις ευωδιαστές αύρες της χαράς Σου, άφησε µια πνοή να περάσει πάνω µου, ω Στόχε µου, και στα ύψη του παραδείσου της πραγµατικότητάς Σου, άφησέ µε να εισέλθω, ω λατρεµένε µου! Τις µελωδίες του περιστεριού της µοναδικότητάς Σου, άφησέ µε να ακούσω, ω Λαµπρέ, και µε το πνεύµα της ισχύος Σου και της δύναµής Σου αναζωογόνησέ µε, ω Χορηγέ µου! Στο πνεύµα της αγάπης Σου κράτησε µε σταθερό, ω Αρωγέ µου, και στο µονοπάτι της ευχαρίστησής Σου θέσε σταθερά τα βήµατά µου, ω Πλάστη µου! Μέσα στον κήπο της αθανασίας Σου, µπροστά στην όψη Σου, άφησέ µε να κατοικήσω για πάντα, ω Συ ο Οποίος είσαι ελεήµων σε µένα, και πάνω στην έδρα της δόξας Σου εδραίωσέ µε, ω Συ ο Οποίος είσαι ο Κτήτοράς µου! Στον ουρανό της στοργικής Σου καλοσύνης ανύψωσέ µε, ω Ζωοδότη µου, και στον Ήλιο της καθοδήγησής Σου οδήγησέ µε, ω Εσύ ο Οποίος µε προσελκύει! Μπροστά στις αποκαλύψεις του αόρατου πνεύµατός Σου κάλεσέ µε να είµαι παρών, ω Εσύ ο Οποίος είσαι η Αρχή µου και η Ύψιστη Επιθυµία µου, και στην ουσία της ευωδίας της ωραιότητάς Σου, την οποία Εσύ θα φανερώσεις, κάνε µε να επιστρέψω, ω Συ ο Οποίος είσαι ο Θεός µου!

Ικανός είσαι Συ να κάνεις ό, τι Σε ευχαριστεί. Εσύ είσαι, αληθινά, ο Πλέον Εξυψωµένος, ο Πανένδοξος, ο Ύψιστος.

(Source category: ΠΝΕΥΜΑΤΙΚΗΣ ΑΝΑΠΤΥΞΗΣ)
(Bahaiprayers.net ID: 7160)
