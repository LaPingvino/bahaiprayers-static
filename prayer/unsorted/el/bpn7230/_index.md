+++
title = "Prayer bpn7230 in ελληνικά"
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΠΑΡΕΜΒΛΗΤΕΣ ΗΜΕΡΕΣ"]
+++
*(Οι παρέµβλητες Ηµέρες, Αγιάµ-ι-Χα, από την 26 η Φεβρουαρίου ως την 1 η Μαρτίου συµπεριλαµβανοµένης, θα πρέπει να είναι ηµέρες προετοιµασίας για τη Νηστεία, ηµέρες για φιλοξενία, φιλανθρωπία και δώρα.)

Θεέ µου, Φωτιά µου και Φως µου! Οι ηµέρες που Εσύ έχεις ονοµάσει Αγιάµ-ι-Χα 6 στο Βιβλίο Σου έχουν αρχίσει, ω Εσύ ο Οποίος είσαι ο Βασιλέας των ονοµάτων, και πλησιάζει η νηστεία, που η πλέον εξυψωµένη Πένα Σου έχει ορίσει να τηρούν όλοι όσοι βρίσκονται στο βασίλειο της δηµιουργίας Σου. Σε ικετεύω, ω Κύριέ µου, στο όνοµα αυτών των ηµερών και στο όνοµα όλων εκείνων που έχουν προσκολληθεί, την περίοδο αυτή, στο σχοινί των εντολών Σου και κρατήθηκαν στη λαβή των διδαγµάτων Σου, να δώσεις ώστε σε κάθε ψυχή να οριστεί ένα µέρος µέσα στο χώρο της αυλής Σου και µια θέση στην αποκάλυψη της λαµπρότητας του φωτός του προσώπου Σου.

Αυτοί, ω Κύριέ µου, είναι οι δούλοι Σου που καµιά διεφθαρµένη κλίση δεν έχει κρατήσει µακριά από ό, τι Εσύ έχεις φανερώσει στο Βιβλίο Σου. Έχουν υποκλιθεί µπροστά στην Υπόθεσή Σου, και έχουν δεχτεί το Βιβλίο Σου µε τέτοια αποφασιστικότητα, όπως γεννιέται από Σένα, έχουν τηρήσει ό, τι Εσύ τους όρισες και έχουν προτιµήσει να ακολουθήσουν εκείνο που είχε φανερωθεί από Σένα.

Εσύ βλέπεις, ω Κύριέ µου, πως έχουν αναγνωρίσει και οµολογήσει οτιδήποτε Εσύ έχεις αποκαλύψει στις Γραφές Σου. ∆ώσε τους να πιουν, ω Κύριέ µου, από τα χέρια της φιλευσπλαχνίας Σου, το ύδωρ της αιωνιότητάς Σου. Κατάγραψε γι’ αυτούς την ανταµοιβή που έχει οριστεί γι’ αυτόν, ο όποιος έχει βυθιστεί στον ωκεανό της παρουσίας Σου και έχει φτάσει τον εκλεκτό οίνο της συνάντησης µε Σένα.

Σε ικετεύω, ω Βασιλέα των βασιλέων και Ελεήµονα των καταπιεζοµένων, όρισε γι’ αυτούς τα αγαθά αυτού και του επόµενου κόσµου. Κατάγραψε γι’ αυτούς, επιπλέον, ό, τι κανένα από τα πλάσµατα Σου δεν έχει ανακαλύψει και αρίθµησέ τους ανάµεσα σ’ εκείνους που περιστρέφονται γύρω Σου και κινούνται γύρω από το θρόνο Σου σε κάθε κόσµο των κόσµων Σου.

Εσύ, αληθινά, είσαι ο Παντοδύναµος, ο Παντογνώστης, ο Ενήµερος των πάντων.

6 Ηµέρες Χα, ηµέρες εκτός ηµερολογίου

(Source category: ΠΑΡΕΜΒΛΗΤΕΣ ΗΜΕΡΕΣ)
(Bahaiprayers.net ID: 7230)
