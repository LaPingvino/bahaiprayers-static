+++
title = 'Prayer bpn7240 in ελληνικά'
author = "Báb"
tags = ['lang-el', '', "Báb", "unsorted"]
+++
*“ … O ι καθηµερινές υποχρεωτικές προσευχές, µαζί µε µερικές άλλες ειδικές, όπως η Προσευχή Θεραπείας, η Πινακίδα του Αχµάντ, έχουν προικιστεί από τον Μπαχάολλα µε ιδιαίτερη δύναµη και σπουδαιότητα, και γι' αυτό θα έπρεπε να γίνονται αποδεκτές µ’ αυτή την ιδιότητα και να απαγγέλλονται από τους πιστούς µε την αναµφισβήτητη πίστη και εµπιστοσύνη, ότι µέσω αυτών θα µπορέσουν να έρθουν σε στενότερη επικοινωνία µε το Θεό και θα ταυτιστούν πληρέστερα µε τους νόµους και τις εντολές Του.”

*(Από µια επιστολή γραµµένη εκ µέρους του Σόγι Εφέντι)

Αυτός είναι o Βασιλέας, o Παντογνώστης, o Σοφός!

Κοίταξε, το Αηδόνι του Παραδείσου κελαηδώντας πάνω στα κλαδιά του ∆έντρου της Αιωνιότητας άγιες και γλυκιές µελωδίες, διακηρύσσει στους ειλικρινείς τις χαρµόσυνες αγγελίες της εγγύτητας του Θεού, καλεί τους πιστούς στη Θεϊκή Ενότητα στην αυλή της Παρουσίας του Γενναιόδωρου, γνωστοποιεί στους αποδεσµευµένους το µήνυµα που έχει αποκαλυφτεί από το Θεό, το Βασιλέα, τον Ένδοξο, τον Απαράµιλλο και οδηγεί τους αγαπόντες στην έδρα της αγιότητας και σ’ αυτή τη φωτοβόλα Ωραιότητα.

Αληθινά, αυτή είναι εκείνη η Πλέον Μεγάλη Ωραιότητα, προφητευµένη στα Βιβλία των Αγγελιοφόρων, µέσω της Οποίας η αλήθεια θα διακριθεί από την πλάνη και η σοφία κάθε εντολής θα δοκιµαστεί. Αληθινά, Αυτός είναι το ∆έντρο της Ζωής που παράγει τους καρπούς του Θεού, του Εξυψωµένου, του Ισχυρού, του Μεγάλου.

Ω Αχµάντ! Να είσαι µάρτυς ότι αληθινά Αυτός είναι ο Θεός και ότι δεν υπάρχει άλλος Θεός εκτός από Αυτόν, το Βασιλέα, τον Προστάτη, τον Ασύγκριτο, τον Παντοδύναµο. K αι ότι ο Ένας, τον Οποίον Αυτός απέστειλε µε το όνοµα Αλή ήταν ο Αληθινός του Θεού, στις εντολές του Οποίου όλοι µας συµµορφωνόµαστε.

Λέγε: Ω άνθρωποι, να είστε υπάκουοι στις εντολές του Θεού, που έχουν οριστεί στο Μπαγιάν από τον Ένδοξο, το Σοφό. Αληθινά, Αυτός είναι ο Βασιλέας των Αγγελιοφόρων και το Βιβλίο Του είναι το Μητρικό Βιβλίο, µακάρι να το γνωρίζετε.

Έτσι λαλεί σε σας το Αηδόνι από αυτή τη φυλακή. Έχει να παραδώσει µόνο αυτό το φανερό µήνυµα. Οποιοσδήποτε επιθυµεί ας περιφρονήσει τη συµβουλή αυτή και οποιοσδήποτε επιθυµεί ας επιλέξει το µονοπάτι προς τον Κύριό του.

Ώ άνθρωποι, αν αρνείστε τους στίχους αυτούς, µε ποιά απόδειξη έχετε πιστέψει στο Θεό; Παρουσιάστε την, ω συνάθροιση των εσφαλµένων.

Όχι, µα το όνοµα Εκείνου, στο χέρι του Οποίου βρίσκεται η ψυχή µου, αυτοί δεν είναι και ουδέποτε θα γίνουν ικανοί να πράξουν τούτο, ακόµη και αν ενωθούν για να βοηθήσει ο ένας τον άλλο.

Ώ Αχµάντ! Μη λησµονείς τις ευεργεσίες Μου ενόσω απουσιάζω. Θυµήσου τις ηµέρες Μου κατά τη διάρκεια των ηµερών Σου, και την αγωνία και εξορία Μου σ’ αυτή τη µακρινή φυλακή.

Και να είσαι τόσο σταθερός στην αγάπη Μου, ώστε η καρδιά σου να µην κλονιστεί, ακόµα και αν τα ξίφη των εχθρών πέσουν βροχή πάνω σου και εγερθούν εναντίον σου όλοι οι ουρανοί και η γη.

Να είσαι σαν φλόγα φωτιάς για τους εχθρούς Μου και ποτάµι αιώνιας ζωής για τους αγαπηµένους Μου και να µην είσαι απ’ αυτούς που αµφιβάλλουν.

Κι αν σε καταβάλλει η θλίψη στο µονοπάτι Μου ή ταπείνωση για χάρη Μου, µην ανησυχήσεις γι’ αυτό.

Βασίσου στο Θεό, το Θεό σου και τον Κύριο των προγόνων σου. ∆ιότι οι άνθρωποι περιπλανώνται στα µονοπάτια της πλάνης, στερηµένοι, διορατικότητας για να δουν το Θεό µε τα δικά τους µάτια ή να ακούσουν τη Μελωδία Του µε τα δικά τους αυτιά. Έτσι τους βρήκαµε όπως και συ µαρτυρείς.

Έτσι οι προλήψεις τους έχουν γίνει πέπλα ανάµεσα σ’ αυτούς και στις δικές τους καρδιές και τους έχουν κρατήσει µακριά από το µονοπάτι του Θεού, του Εξυψωµένου, του Μεγάλου.

Να είσαι βέβαιος ότι αληθινά, εκείνος που αποστρέφεται από την Ωραιότητα αυτή, αποστρέφεται επίσης από τους Αγγελιοφόρους του παρελθόντος, και επιδεικνύει υπερηφάνεια προς το Θεό στον αιώνα τον άπαντα.

(Source category: ΠΙΝΑΚΙ∆Α ΤΟΥ ΑΧΜΑΝΤ)
(Bahaiprayers.net ID: 7240)
