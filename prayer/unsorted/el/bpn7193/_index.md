+++
title = 'Prayer bpn7193 in ελληνικά'
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΣΤΑΘΕΡΟΤΗΤΑΣ"]
+++
Ω Εσύ, του Οποίου η εγγύτητα είναι η επιθυµία µου, του Οποίου η παρουσία είναι η ελπίδα µου, του Οποίου η ανάµνηση είναι ο πόθος µου, του Οποίου η έδρα της δόξας είναι ο στόχος µου, του Οποίου η κατοικία είναι ο σκοπός µου, του Οποίου το όνοµα είναι η θεραπεία µου, του Οποίου η αγάπη είναι η ακτινοβολία της καρδιάς µου, του Οποίου η υπηρεσία είναι η ύψιστη φιλοδοξία µου! Σε ικετεύω στο όνοµά Σου, µε το οποίο έχεις κάνει ικανούς εκείνους που Σε αναγνώρισαν να πετάξουν στα υπέρτατα ύψη της γνώσης για Σένα και έδωσες δύναµη σ’ όσους Σε λατρεύουν ειλικρινά να ανέλθουν προς τον περίβολο της έδρας της άγιας Σου εύνοιας, να µε βοηθήσεις να στρέψω το πρόσωπό µου προς το πρόσωπό Σου, να προσηλώσω τα µάτια µου πάνω Σου και να µιλώ για τη δόξα Σου.

Εγώ είµαι αυτός, ω Κύριέ µου, που έχει ξεχάσει τα πάντα εκτός από Σένα, και έχει στραφεί προς τη Χαραυγή της χάρης Σου, που έχει απαρνηθεί τα πάντα εκτός από Σένα, µε την ελπίδα να πλησιάσει την αυλή Σου. Κοίταξέ µε που έχω τα µάτια µου υψωµένα προς την Έδρα που αστράφτει µε τις λάµψεις του φωτός του Προσώπου Σου. Στείλε σε µένα, ω Αγαπηµένε µου, εκείνο που θα µε κάνει ικανό να είµαι σταθερός στην Υπόθεσή Σου, έτσι ώστε οι αµφιβολίες των απίστων να µη µε εµποδίσουν να στραφώ προς Εσένα.

Εσύ είσαι, αληθινά, ο Θεός της Ισχύος, ο Βοηθός στον Κίνδυνο, ο Πανένδοξος, ο Παντοδύναµος.

(Source category: ΣΤΑΘΕΡΟΤΗΤΑΣ)
(Bahaiprayers.net ID: 7193)
