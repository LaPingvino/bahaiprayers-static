+++
title = 'Prayer bpn7077 in ελληνικά'
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΓΥΝΑΙΚΕΣ ΚΑΙ ΜΕΛΛΟΥΣΕΣ ΜΗΤΕΡΕΣ ΓΙΑ ΓΥΝΑΙΚΕΣ"]
+++
∆οξασµένος είσαι Εσύ, ω Κύριε Θεέ µου! Εσύ είσαι Αυτός του Οποίου η φωτιά της αγάπης έχει ανάψει τις καρδιές εκείνων που έχουν αναγνωρίσει την ενότητά Σου, και η λαµπρότητα της όψης του Οποίου έχει φωτίσει τα πρόσωπα αυτών που έχουν προσελκυστεί κοντά στην αυλή Σου. Πόσο άφθονη, ω Θεέ µου, είναι η ροή της γνώσης Σου! Πόσο γλυκιά, ω Πολυαγαπηµένε µου, είναι η αδικία την οποία, εξ αιτίας της αγάπης µου για Σένα, και για χάρη της ευχαρίστησής Σου, υποφέρω από τα βέλη αυτών που διαπράττουν το κακό! Πόσο ευχάριστες είναι οι πληγές που υφίσταµαι από τα ξίφη των απίστων στο µονοπάτι Σου προκειµένου να διακηρύξω την Πίστη Σου!

Σε ικετεύω, στο όνοµά Σου µέσω του οποίου Εσύ µεταβάλλεις ανησυχία σε ηρεµία, φόβο σε εµπιστοσύνη, αδυναµία σε δύναµη και ταπείνωση σε δόξα, να βοηθήσεις µε τη χάρη Σου εµένα και τους υπηρέτες Σου να εξυψώσουν το όνοµά Σου, να επιδώσουν το Μήνυµά Σου, και να διακηρύξουν την Υπόθεσή Σου, µε τέτοιο τρόπο ώστε να µείνουµε ατάραχοι είτε από τις επιθέσεις των παραβατών ή από την οργή των απίστων, ω Εσύ ο Οποίος είσαι ο Πολυαγαπηµένος µου!

Είµαι, ω Κύριέ µου, η δούλη Σου, που άκουσε το κάλεσµά Σου, και έσπευσε προς Εσένα, δραπετεύοντας από τον εαυτό της και αναπαύοντας την καρδιά της σε Σένα. Σε εκλιπαρώ, ω Κύριέ µου, στο όνοµά Σου από το οποίο προήλθαν όλοι οι θησαυροί της γης, να µε προφυλάξεις από τους υπαινιγµούς αυτών που έχουν δυσπιστήσει σε Σένα και απαρνήθηκαν την αλήθεια Σου.

∆υνατός είσαι Εσύ να κάνεις ό, τι Σε ευχαριστεί. Εσύ είσαι, αληθινά, ο Παντογνώστης, ο Πάνσοφος.

(Source category: ΓΥΝΑΙΚΕΣ ΚΑΙ ΜΕΛΛΟΥΣΕΣ ΜΗΤΕΡΕΣ ΓΙΑ ΓΥΝΑΙΚΕΣ)
(Bahaiprayers.net ID: 7077)
