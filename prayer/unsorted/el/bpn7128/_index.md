+++
title = 'Prayer bpn7128 in ελληνικά'
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΓΕΝΙΚΕΣ ΠΡΟΣΕΥΧΕΣ ΓΙΑ ΤΟΥΣ ΝΕΚΡΟΥΣ"]
+++
∆όξα σε Σένα, ω Κύριε, Θεέ µου! Μην ταπεινώνεις αυτόν που Εσύ έχεις εξυψώσει µε τη δύναµη της αιώνιας Κυριαρχίας Σου και µην αποµακρύνεις από Σένα αυτόν που Εσύ έχεις κάνει να εισέλθει στο ναό της αιωνιότητάς Σου. Θα απορρίψεις, ω Θεέ µου, αυτόν πού σκέπασες µε την Αυθεντία Σου και θα αποµακρύνεις από Σένα, ω Επιθυµία µου, αυτόν για τον οποίο υπήρξες καταφύγιο; Μπορείς να υποβιβάζεις αυτόν που Εσύ έχεις ανυψώσει, ή να ξεχάσεις αυτόν που Εσύ έκανες ικανό να Σε θυµάται; ∆οξασµένος, απείρως δοξασµένος είσαι Εσύ! Εσύ είσαι Εκείνος ο Οποίος παντοτινά υπήρξε ο Βασιλιάς ολόκληρης της πλάσης και η πρωταρχική της Κινητήρια ∆ύναµη, και Εσύ θα παραµείνεις παντοτινά ο Κύριος όλων των δηµιουργηµάτων και Εκείνος που τα διατάζει. ∆οξασµένος είσαι, ω Θεέ µου! Αν Εσύ σταµατήσεις να είσαι ελεήµων για τους δούλους Σου, τότε ποιός Θα τους δείξει έλεος; και αν Εσύ αρνηθείς να βοηθήσεις τους αγαπηµένους Σου, ποιός Θα βρεθεί να τους βοηθήσει; ∆οξασµένος, απείρως δοξασµένος είσαι Εσύ! Λατρεµένος είσαι µε την αλήθεια Σου, και Σένα, πραγµατικά, λατρεύουµε όλοι· Εσύ είσαι φανερός µε τη ∆ικαιοσύνη Σου, και όλοι µας, πραγµατικά, µαρτυρούµε για Σένα. Εσύ είσαι, αληθινά, πολυαγαπηµένος µε τη χάρη Σου. ∆εν υπάρχει άλλος Θεός εκτός από Σένα, το Βοηθό στον Κίνδυνο, τον Αυθύπαρκτο.

(Source category: ΓΕΝΙΚΕΣ ΠΡΟΣΕΥΧΕΣ ΓΙΑ ΤΟΥΣ ΝΕΚΡΟΥΣ)
(Bahaiprayers.net ID: 7128)
