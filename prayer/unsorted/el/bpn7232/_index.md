+++
title = 'Prayer bpn7232 in ελληνικά'
author = "Bahá'u'lláh"
tags = ['lang-el', '', "Bahá'u'lláh", "unsorted"]
+++
*“Όταν εισέρχεστε στην αίθουσα του συµβουλίου, απαγγείλετε αυτή την προσευχή µε µια καρδιά, παλλόµενη από την αγάπη του Θεού και µε µια γλώσσα εξαγνισµένη από τα πάντα εκτός από την ανάµνησή Του, ώστε ο Παντοδύναµος να σας βοηθήσει µε τη χάρη Του να επιτύχετε την υπέρτατη νίκη.”

Ω Θεέ, Θεέ µου! Είµαστε δούλοι Σου που έχουµε στραφεί µε αφοσίωση προς το Άγιο Πρόσωπό Σου και έχουµε αποδεσµευτεί από όλα εκτός από Σένα σ’ αυτή την ένδοξη Ηµέρα.

Έχουµε συγκεντρωθεί σ’ αυτό το Πνευµατικό Συµβούλιο, ενωµένοι στις απόψεις και στις σκέψεις µας, µε τις προθέσεις µας εναρµονισµένες, για να εξυψώσουµε το Λόγο Σου ανάµεσα στην ανθρωπότητα. Ω Κύριε, Θεέ µας! Κάνε µας σηµεία της Θείας Σου Καθοδήγησης, Λάβαρα της εξυψωµένης Πίστης Σου ανάµεσα στους ανθρώπους, υπηρέτες της µεγαλειώδους Σου Συνθήκης, ω Συ Ύψιστε Κύριέ µας, αποκαλύψεις της Θείας Σου Ενότητας στη Βασιλεία Σου του Αµπχά και υπέρλαµπρα αστέρια που λάµπουν πάνω σ’ όλες τις περιοχές. Κύριε! Βοήθησέ µας να γίνουµε ταραγµένες θάλασσες από τα κύµατα της θαυµαστής Σου Χάρης, ποτάµια που τρέχουν από τα Πανένδοξα Ύψη Σου, ωραίοι καρποί πάνω στο δέντρο της Θείας Σου Υπόθεσης, δέντρα που κυµατίζουν από τις αύρες της Γενναιοδωρίας Σου στον ουράνιο Αµπελώνα Σου. Ω Θεέ!

Κάνε τις ψυχές µας να εξαρτούνται από τους Στίχους της Θείας Σου Ενότητας, τις καρδιές µας να χαροποιούνται από τους χείµαρρους της Χάρης Σου, ώστε να ενωθούµε σαν τα κύµατα µιας θάλασσας και να συγχωνευτούµε σαν τις ακτίνες του Λαµπερού Σου Φωτός· ώστε οι σκέψεις µας, οι απόψεις µας, τα αισθήµατά µας να γίνουν σαν µια πραγµατικότητα, που φανερώνει το πνεύµα της ένωσης σ’ ολόκληρο τον κόσµο. Εσύ είσαι ο Ευσπλαχνικός, ο Ευεργετικός, ο ∆ωρητής, ο Πανίσχυρος, ο Οικτίρµων, ο Συµπονετικός.

(Source category: ΓΑΜΟΣ ΥΠΟΣΧΕΣΗ ΤΟΥ ΓΑΜΟΥ)
(Bahaiprayers.net ID: 7232)
