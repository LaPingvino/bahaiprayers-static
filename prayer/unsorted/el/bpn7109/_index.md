+++
title = 'Prayer bpn7109 in ελληνικά'
author = "Báb"
tags = ['lang-el', '', "Báb", "unsorted"]
+++
Αληθινά είµαι ο υπηρέτης Σου, ω Θεέ µου, και ο φτωχός και ο ικέτης και το δυστυχισµένο πλάσµα Σου. Έχω φτάσει στην πύλη Σου, ζητώντας το καταφύγιό Σου. ∆εν έχω βρει ικανοποίηση παρά µόνο στην αγάπη Σου, καµία αγαλλίαση παρά µόνο στη µνεία Σου, κανένα ζήλο παρά µόνο στην υπακοή σε Σένα, καµία χαρά παρά µόνο στην εγγύτητά Σου, και καµία ηρεµία παρά µόνο στην επανασύνδεση µε Σένα, παρόλο που είµαι γνώστης ότι όλα τα δηµιουργήµατα είναι αποκλεισµένα από την ανυπέρβλητη Ουσία Σου και σε ολόκληρη τη δηµιουργία δε δίδεται πρόσβαση στην ενδότατή Σου Ύπαρξη. Οποτεδήποτε προσπαθώ να Σε πλησιάσω, δε διακρίνω τίποτε στον εαυτό µου παρά µόνο τα σηµεία της χάρης Σου και δε βλέπω τίποτα στην ύπαρξή µου εκτός από τις αποκαλύψεις της στοργικής Σου καλοσύνης. Πώς µπορεί κάποιος που δεν είναι παρά µόνο το δηµιούργηµά Σου να επιζητήσει επανασύνδεση µε Σένα και να φτάσει στην παρουσία Σου, αφού κανένα δηµιούργηµα δεν µπορεί ποτέ να συναναστραφεί µε Σένα, και ούτε µπορεί να Σε κατανοήσει; Πώς είναι δυνατόν ένας ταπεινός υπηρέτης να Σε αναγνωρίσει και να εκθειάσει τη δόξα Σου, παρ’ όλο που έχεις προορίσει γι’ αυτόν τις αποκαλύψεις της εξουσίας Σου και τα θαυµαστά τεκµήρια της κυριαρχίας Σου; Γι’ αυτό κάθε δηµιούργηµα οµολογεί ότι είναι αποκλεισµένο από το ιερό της παρουσίας Σου εξ αιτίας των επιβεβληµένων περιορισµών στην εσωτερική του πραγµατικότητα. Εντούτοις, είναι αδιαφιλονίκητο, ότι η επιρροή της έλξης Σου ενυπήρχε παντοτινά στις πραγµατικότητες των έργων των χεριών Σου, αν και εκείνο το οποίο αρµόζει στην καθαγιασµένη αυλή της πρόνοιάς Σου είναι εξυψωµένο πέρα από το επίτευγµα ολόκληρης της δηµιουργίας. Αυτό υποδεικνύει, ω Θεέ µου, την απόλυτη αδυναµία µου να Σε δοξάσω και αποκαλύπτει την υπέρµετρη ανικανότητά µου να Σε ευχαριστήσω· και πόσο περισσότερο να επιτύχω την αναγνώριση της θείας ενότητάς Σου ή να κατορθώσω να φτάσω στα φανερά τεκµήρια της λατρείας Σου, της ιερότητας και της δόξας Σου. Αληθινά, στο όνοµα της ισχύος Σου, δεν ποθώ τίποτε άλλο εκτός από τον Εαυτό Σου και δε ζητώ κανέναν άλλο εκτός από Σένα.

(Source category: ΕΓΓΥΤΗΤΑΣ ΣΤΟ ΘΕΟ)
(Bahaiprayers.net ID: 7109)
