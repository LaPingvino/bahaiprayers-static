+++
title = "Prayer bpn7213 in ελληνικά"
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΣΥΓΧΩΡΗΣΗΣ"]
+++
∆οξασµένος είσαι Συ, ω Κύριε Θεέ µου! Κάθε φορά που τολµώ να Σε µνηµονεύσω, εµποδίζοµαι από τις µεγάλες µου αµαρτίες και τα θλιβερά µου παραπτώµατα απέναντί Σου, και βρίσκω τον εαυτό µου πλήρως στερηµένο από τη χάρη Σου, και εντελώς αδύναµο να γιορτάσω την εξύµνησή Σου. Όµως, η µεγάλη µου εµπιστοσύνη στην ευεργεσία Σου, αναζωογονεί την ελπίδα µου σε Σένα, και η βεβαιότητα ότι θα µου φερθείς ευσπλαχνικά µε ενθαρρύνει να Σε εκθειάζω, και να Σου ζητώ τα πράγµατα που κατέχεις.

Σε ικετεύω, ω Κύριέ µου, στο έλεός Σου που έχει υπερβεί όλα τα δηµιουργηµένα πράγµατα, και στο οποίο όλα εκείνα που είναι βυθισµένα στον ωκεανό των ονοµάτων Σου οµολογούν, να µη µε εγκαταλείψεις στον εαυτό µου, γιατί η καρδιά µου είναι επιρρεπής στο κακό. Φύλαξέ µε µετά, µέσα στο φρούριο της προστασίας Σου και στο καταφύγιο της φροντίδας Σου. Εγώ είµαι αυτός, ω Θεέ µου, του οποίου η µόνη επιθυµία είναι εκείνο που Εσύ έχεις ορίσει µε την ισχύ της δύναµής Σου. Όλα όσα έχω διαλέξει για τον εαυτό µου πρέπει να βοηθηθούν από το γενναιόδωρο ορισµό Σου και την ισχύ της βούλησής Σου και να στηριχτούν µε τα τεκµήρια του θεσπίσµατος και της κρίσης Σου.

Σε εκλιπαρώ, ω Εσύ ο Οποίος είσαι ο πολυαγαπηµένος των καρδιών που Σε λαχταρούν, στις Φανερώσεις της Υπόθεσής Σου και στις Χαραυγές της έµπνευσής Σου, και στους υπέρµαχους της µεγαλειότητάς Σου, και στους Θησαυρούς της γνώσης Σου, µην επιτρέψεις να στερηθώ την ιερή Σου Κατοικία, το Ναό και το Ιερό Σου. Βοήθησέ µε, ω Κύριέ µου, να φθάσω στην ιερή Του αυλή, να περιφερθώ γύρω από το πρόσωπό Του και να σταθώ ταπεινά στην πόρτα Του.

Εσύ είσαι Αυτός του Οποίου η δύναµη υπάρχει από την αιωνιότητα στην αιωνιότητα. Τίποτε δε διαφεύγει από τη γνώση Σου. Εσύ είσαι αληθινά, ο Θεός της δύναµης, ο Θεός της δόξας και της σοφίας.

∆οξασµένος είναι ο Θεός, ο Κύριος των κόσµων!

(Source category: ΣΥΓΧΩΡΗΣΗΣ)
(Bahaiprayers.net ID: 7213)
