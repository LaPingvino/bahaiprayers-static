+++
title = "Prayer bpn7188 in ελληνικά"
author = "Bahá'u'lláh"
tags = ['lang-el', 'prayer-', "author-Bahá'u'lláh", "category-unsorted", "cat-ΓΙΑ ΤΟ ΠΡΩΙ"]
+++
Ω Θεέ µου και Αυθέντα µου! Είµαι ο υπηρέτης Σου και ο γιος του υπηρέτη Σου. Σηκώθηκα από το στρώµα µου µε τον ερχοµό αυτής της αυγής, όταν ο Ήλιος της µοναδικότητάς Σου έλαµψε από τη Χαραυγή της θέλησής Σου, και σκόρπισε την ακτινοβολία του σ’ ολόκληρο τον κόσµο, σύµφωνα µε ό, τι έχει οριστεί στα Βιβλία των Εντολών Σου.

∆όξα σε Σένα Θεέ µου, γιατί ξυπνήσαµε µε τη λαµπρότητα του φωτός της γνώσης Σου.

Στείλε µας τότε, ω Κύριέ µου, ό, τι θα µας κάνει ικανούς να απαλλαγούµε από οποιονδήποτε εκτός από Σένα και θα µας απελευθερώσει από κάθε δέσµευση µε οτιδήποτε εκτός από τον Εαυτό Σου. Όρισε, επί πλέον, για µένα και για αυτούς που µου είναι αγαπητοί, και για τους συγγενείς µου, άνδρες και γυναίκες το ίδιο, το καλό αυτού και του επόµενου κόσµου. Φύλαξέ µας κατόπιν, µε την αδιάκοπη προστασία Σου, ω Συ Αγαπηµένε ολόκληρης της πλάσης και Επιθυµία όλου του σύµπαντος, από εκείνους που έχεις κάνει να είναι οι φανερώσεις του πονηρού που ψιθυρίζουν στα στήθη των ανθρώπων. Ικανός είσαι Εσύ να πράττεις όπως σε ευχαριστεί. Εσύ είσαι πραγµατικά, ο Παντοδύναµος, ο Βοηθός στον Κίνδυνο, ο Αυθύπαρκτος.

Ευλόγησε, ω Κύριε, Θεέ µου, Αυτόν τον Οποίον Εσύ έχεις θέσει υπεράνω των εξοχότερων τίτλων Σου, και µέσω του Οποίου έχεις χωρίσει τους ευσεβείς από τους κακούς, και βοήθησε µας ευσπλαχνικά να κάνουµε εκείνο που Εσύ αγαπάς και επιθυµείς. Ευλόγησε επίσης, ω Θεέ µου, αυτούς οι Οποίοι είναι οι Λέξεις Σου και τα Γράµµατά Σου, και εκείνους που έχουν στρέψει το πρόσωπό τους προς Εσένα, που έχουν στραφεί προς το πρόσωπό Σου και έχουν ακούσει προσεκτικά το κάλεσµά Σου.

Εσύ είσαι, αληθινά, ο Κύριος και ο Βασιλιάς όλων των ανθρώπων και ο ισχυρότερος των πάντων.

(Source category: ΓΙΑ ΤΟ ΠΡΩΙ)
(Bahaiprayers.net ID: 7188)
