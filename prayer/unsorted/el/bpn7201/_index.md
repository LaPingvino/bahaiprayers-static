+++
title = 'Prayer bpn7201 in ελληνικά'
author = "Abdu'l-Bahá"
tags = ['lang-el', '', "Abdu'l-Bahá", "unsorted"]
+++
Κάνε σταθερά τα βήµατά µας, ω Κύριε, στο µονοπάτι Σου και δυνάµωσε τις καρδιές µας στην υπακοή Σου. Στρέψε τα πρόσωπά µας προς την ωραιότητα της µοναδικότητάς Σου και χαροποίησε τις καρδιές µας µε τα σηµεία της θείας Σου ενότητας. Στόλισε τα σώµατά µας µε το ένδυµα του ελέους Σου, αποµάκρυνε από τα µάτια µας το πέπλο της αµαρτίας και δώσε µας το κύπελλο της χάρης Σου· έτσι ώστε η ουσία όλων των όντων να ψάλλει τα εγκώµιά Σου µπροστά στο όραµα του µεγαλείου Σου. Αποκάλυψε µετά, ω Κύριε, τον Εαυτό Σου µε τον ευσπλαχνικό λόγο και το µυστήριο της θείας Σου ύπαρξης, έτσι ώστε η άγια έκσταση της προσευχής να γεµίσει τις ψυχές µας – µια προσευχή, που θα υψωθεί πάνω από λέξεις και γράµµατα και θα υπερβεί το µουρµούρισµα συλλαβών και ήχων – έτσι ώστε τα πάντα να βυθίζονται στην ανυπαρξία µπροστά στην αποκάλυψη του µεγαλείου Σου.

Κύριε! Αυτοί είναι δούλοι που έχουν παραµείνει σταθεροί και ακλόνητοι στη Συνθήκη Σου και στη ∆ιαθήκη Σου, που έχουν κρατηθεί γερά από το σχοινί της σταθερότητας στην Υπόθεσή Σου και έχουν κρατηθεί από την άκρη του µανδύα του µεγαλείου Σου. Βοήθησέ τους, ω Κύριε, µε τη χάρη Σου, βεβαίωσέ τους µε τη δύναµή Σου και ενίσχυσε τα πλευρά τους για να υπακούν σε Σένα.

Εσύ είσαι ο Συγχωρών, ο Φιλεύσπλαχνος.

(Source category: ΣΤΑΘΕΡΟΤΗΤΑΣ ΣΤΗ ΣΥΝΘΗΚΗ)
(Bahaiprayers.net ID: 7201)
