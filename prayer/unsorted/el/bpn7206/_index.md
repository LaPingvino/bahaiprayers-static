+++
title = 'Prayer bpn7206 in ελληνικά'
author = "Abdu'l-Bahá"
tags = ['lang-el', 'prayer-', "author-Abdu'l-Bahá", "category-unsorted", "cat-ΣΥΓΚΕΝΤΡΩΣΕΩΝ"]
+++
Ω Θεέ µου! Ω Θεέ µου! Αληθινά, αυτοί οι δούλοι στρέφονται προς Εσένα, ικετεύοντας τη βασιλεία του ελέους Σου. Αληθινά, αυτοί προσελκύονται από την αγιότητά Σου και ανάβουν από τη φωτιά της αγάπης Σου, ζητώντας επιβεβαίωση από τη θαυµαστή Σου βασιλεία και ελπίζοντας να φτάσουν την ουράνιά Σου επικράτεια. Αληθινά, αυτοί ποθούν την κάθοδο της δωρεάς Σου, επιθυµώντας φώτιση από τον Ήλιο της Πραγµατικότητας. Ω Κύριε! Κάνε τους φωτεινούς λύχνους, ευσπλαχνικά σηµεία, καρποφόρα δέντρα και λαµπρά άστρα. Ας προχωρήσουν στην υπηρεσία Σου και ας συνδεθούν µε Σένα µε τους δεσµούς και τους συνδέσµους της αγάπης Σου, λαχταρώντας το φώς της εύνοιάς Σου. Ω Κύριε! Κάνε τους σηµεία καθοδήγησης, λάβαρα της αθάνατης βασιλείας Σου, κύµατα της θάλασσας του ελέους Σου, καθρέφτες του φωτός της µεγαλοπρέπειάς Σου.

Αληθινά, Συ είσαι ο Γενναιόδωρος. Αληθινά, Συ είσαι ο Ελεήµων. Αληθινά, Συ είσαι ο Πολύτιµος, ο Αγαπηµένος.

(Source category: ΣΥΓΚΕΝΤΡΩΣΕΩΝ)
(Bahaiprayers.net ID: 7206)
