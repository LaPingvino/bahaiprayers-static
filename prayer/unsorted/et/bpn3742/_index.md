+++
title = "Prayer bpn3742 in Eesti"
author = "Bahá'u'lláh"
tags = ['lang-et', 'prayer-', "author-Bahá'u'lláh", "category-unsorted", "cat-Õhtupalved"]
+++
Kuidas võin ma uinuda, oo Jumal mu Jumal, kui Sind igatsevate silmad on ärkvel Sinust lahusoleku tõttu, ja kuidas võin ma heita puhkama, kui valust vaevatud, olles kaugel Sinu lähedusest?
Ma olen usaldanud, oo mu Issand, oma vaimu ja kogu oma olemuse Su väe ja kaitse paremasse kätte ning asetan oma pea padjale Sinu jõul, tõstes selle sealt jälle üles vastavalt Su tahtele ja meeleheale. Sina oled tõepoolest Kaitsja, Hoidja, Kõigevägevam, Võimsaim.
Sinu väe nimel! Ma ei palu muud, olgu unes või ilmsi, kui vaid seda, mida soovid Sina. Ma olen Sinu teener ja Su kätes. Aita mul armulikult teha seda, mis levitaks Su meelehea meeldivat hõngu. See on tõesti minu lootus ja kõigi nende lootus, kellel on rõõm olla Su lähedal. Kiidetud olgu Sina, oo maailmade Issand!

(Source category: Õhtupalved)
(Bahaiprayers.net ID: 3742)
