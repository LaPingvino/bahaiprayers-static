+++
title = "Prayer bpn12828 in ພາສາລາວ"
author = "Bahá'u'lláh"
tags = ['lang-lo', 'prayer-', "author-Bahá'u'lláh", "category-unsorted", "cat-ບົດອະທິຖານລະຫວ່າງຖືສິນອົດ"]
+++
*(ຊ່ວງເວລາຖືສິນອົດຢູ່ລະຫວ່າງ ວັນທີ 2-20 ມີນາ)
ຂ້າແດ່ພຣະຜູ້ເປັນເຈົ້າຂອງຂ້າພະອົງ    ຂ້າພະອົງຂໍວິງວອນຕໍ່ສັນຍາລັກອັນຍິ່ງໃຫຍ່ ແລະ ການເປີດເຜີຍພຣະ ກະລຸນາຂອງພຣະອົງໃນໝູ່ມະນຸດ ຂໍຊົງຢ່າຂັບໄລ່ຂ້າພະອົງ ໄປຈາກປະຕູຂອງນະຄອນ   ອັນເປັນທີ່ສະຖິດຂອງພຣະອົງ ແລະ ຂໍຊົງຢ່າໃຫ້ຂ້າພະອົງຜິດຫວັງ  ໃນພຣະກະລຸນາທິຄຸນ
ທີ່ພຣະອົງແຜ່ມາໃຫ້ປະຊາຊົນ.
ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ  ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ ຢຶດໜ່ຽວຊາຍເສື້ອຄຸມ  ທີ່ທຸກຄົນໃນໂລກນີ້ ແລະໂລກໜ້າຕ່າງກໍຢຶດໜ່ຽວ.
ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂ້າພະອົງ ຂໍວິງວອນຕໍ່ສຸລະສຽງທີ່ແສນຫວານ ແລະພຣະວັດຈະນະອັນ ປະເສີດສຸດຂອງພຣະອົງ ຂໍຊົງໃຫ້ຂ້າພະອົງໃກ້ເຂົ້າມາໃນ ທໍລະນີປະຕູຂອງພຣະອົງ ແລະບໍ່ຫລຸດອອກໄປນອກຮົ່ມເງົາ ແຫ່ງຄວາມປານີ ແລະ ຟາກຟ້າແຫ່ງຄວາມອາລີຂອງພຣະ ອົງ.
 ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ  ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມທີ່ທຸກຄົນໃນໂລກນີ້ ແລະໂລກໜ້າຕ່າງກໍຢຶດໜ່ຽວ.
ຂ້າແດ່ພຣະຜູ້ເປັນເຈົ້າຂອງຂ້າພະອົງ  ຂ້າພະອົງ ຂໍວິງວອນຕໍ່ແສງສະຫວ່າງຂອງພຣະນາລາດ ແລະ ຄວາມ ເຈີດຈ້າຂອງພຣະພັກຂອງພຣະອົງ    ທີ່ເຮືອງແສງມາຈາກຂອບຟ້າອັນສູງສຸດ  ຂໍຊົງດຶງດູດຂ້າພະອົງດ້ວຍສຸຄົນທະລົດຈາກພູສາຂອງພຣະອົງ  ແລະ ໃຫ້ຂ້າພະອົງໄດ້ດື່ມນໍ້າອໍາມະລິດ  ແຫ່ງວາທະຂອງພຣະອົງ.  

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ ຢຶດໜ່ຽວຊາຍເສື້ອຄຸມທີ່ທຸກຄົນໃນໂລກນີ້ ແລະໂລກໜ້າຕ່າງກໍຢຶດໜ່ຽວ.
      ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ເກສາ  ທີ່ປິວຢູ່ເທິງພຣະພັກຂອງພຣະອົງ  ປະດຸດດັ່ງປາກກາອັນປະເສີດສຸດຂອງພຣະອົງ   ຍັບຍ້າຍຢູ່ເທິງພຣະທັມມະຈາລຶກ  ເປັນການຂະຈອນຄວາມໝາຍ  ທີ່ເຊື່ອງຊ້ອນໄປທົ່ວອານາຈັກ  ແຫ່ງການສ້າງສັນຂອງພຣະອົງ    ຂໍຊົງເຊີດຊູຂ້າພະອົງ  ໃຫ້ຮັບໃຊ້ສາສະໜາຂອງພຣະອົງ  ເພື່ອວ່າ  ຂ້າພະອົງຈະບໍ່ຖອຍໜີ  ຫລື  ຖືກກິດກັ້ນເພາະການຊັກຈູງຂອງພວກ ທີ່ຂັດຄ້ານສັນຍາລັກຂອງພຣະອົງ ແລະ ເມີນເສີຍຕໍ່ ພຣະພັກຂອງພຣະອົງ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ ແລະ ຢຶດໜ່ຽວຊາຍເສື້ອຄຸມ  ທີ່ທຸກຄົນໃນໂລກນີ້ ແລະໂລກໜ້າຕ່າງກ່ໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ພຣະນາມຂອງພຣະອົງ  ທີ່ຊົງບັນດານໃຫ້ເປັນລາຊາແຫ່ງນາມທັງຫລາຍ  ແລະ  ເປັນພຣະນາມທີ່ໃຫ້ຄວາມປີຕິແກ່ທຸກຄົນ  ທີ່ຢູ່ໃນສະຫວັນແລະໂລກ   ຂໍຊົງຊ່ວຍໃຫ້ຂ້າພະອົງໄດ້ພິສູດດວງຕາເວັນ    ແຫ່ງຄວາມງາມຂອງພຣະອົງ 
ແລະ  ຂໍຊົງປະທານນໍ້າອໍາລະລິດ  ແຫ່ງວາທະຂອງພຣະອົງໃຫ້ແກ່ຂ້າພະອົງ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂ້າພະອົງຂໍວິງ ວອນຕໍ່ເທບມົນທຽນ   ແຫ່ງຣາຊສັກດາຂອງພຣະອົງ  ຢູ່ເທິງຍອດທີ່ສູງສະຫງ່າທີ່ສຸດ ແລະ ຕໍ່ຟາກຟ້າແຫ່ງການເປີດເຜີຍ ພຣະທັມຂອງພຣະອົງ ຢູ່ເທິງເນີນທີ່ສູງສຸດ ຂໍຊົງຊ່ວຍໃຫ້ຂ້າ ພະອົງປະຕິບັດຕາມພຣະປະສົງ ແລະ ເຈດຕະນາທີ່ພຣະອົງ ຊົງສະແດງໄວ້.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂ້າພະອົງຂໍວິງ ວອນຕໍ່ຄວາມງາມຂອງພຣະອົງ   ທີ່ເຮືອງລັດສະໝີຢູ່ເໜືອ
ຂອບຟ້າ ແຫ່ງນິລັນດອນການ ເປັນຄວາມງາມທີ່ທັນໃດເມື່ອ ເປີດເຜີຍອອກມາ ອານາຈັກແຫ່ງຄວາມງາມນ້ອມຖະຫວາຍ ສັກກາລະ ແລະ ສະດຸດີຢ່າງກຶກກ້ອງ ຂໍໃຫ້ຂ້າພະອົງຕາຍ ຈາກທຸກສິ່ງ ທີ່ຂ້າພະອົງຄອບຄອງ ແລະ ມີຊີວິດຢູ່ກັບສິ່ງທີ່ ເປັນຂອງພຣະອົງ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ  ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂ້າພະອົງຂໍວິງ ວອນຕໍ່ບໍລົມພຣະສາສະດາ   ຜູ້ສະແດງພຣະນາມຂອງພຣະ
ອົງ ພຣະຜູ້ເປັນທີ່ຮັກຍິ່ງ ພຣະຜູ້ຊົງສະກົດຫົວໃຈຂອງຄົນຮັກ ຂອງພຣະອົງ ແລະບັນດານໃຫ້ວິນຍານຂອງທຸກຄົນ ທີ່ອາໄສ ຢູ່ໃນໂລກ ເຫີນຂຶ້ນສູ່ເບື້ອງບົນ ຂໍຊົງຊ່ວຍໃຫ້ຂ້າພະອົງລະ ນຶກເຖິງ  ແລະ ສະດຸດີພຣະອົງ   ທ່າມກາງປະຊາຊົນ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍ່ຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ສຽງໃບໄມ້ສຽດສີຂອງພຶກສາສະຫວັນ ແລະ ສຽງສາຍລົມແຫ່ງວາທະຂອງພຣະອົງ  ໃນອານາຈັກແຫ່ງນາມ  ຂໍຊົງນໍາພາຂ້າພະອົງໄປໃຫ້ໄກ   ຈາກສິ່ງທີ່ພຣະອົງຊົງລັງກຽດແລະເຂົ້າໃກ້ຕໍາແໜ່ງ   ທີ່ພຣະຜູ້ເປັນອະລຸໂນໄທແຫ່ງສັນ
ຍາລັກຂອງພຣະອົງ   ສາຍລັດສະໝີອອກໄປ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂ້າພະອົງຂໍວິງ ວອນຕໍ່ພະຍັນຊະນະທີ່ທັນໃດ   ເມື່ອເປັ່ງອອກມາຈາກພຣະ
ໂອດ ແຫ່ງພຣະປະສົງຂອງພຣະອົງ ໄດ້ບັນດານໃຫ້ມະ ຫາສະໝຸດສາດຊັດ ສາຍລົມພັດພາ ຕົ້ນໄມ້ງອກຂຶ້ນມາ ແລະ ຜະລິດດອກອອກຜົນ  ຮ່ອງຮອຍທັງປວງຂອງອາດີດເລືອນຫາຍໄປ  ມ່ານທັງໝົດຂາດສະບັ້ນ   ບັນດາຜູ້ທີ່ອຸທິດຕົນຕໍ່ພຣະອົງ   ຮີບໄປຫາແສງສະຫວ່າງ  ຈາກພຣະພັກຂອງ
ພຣະຜູ້ເປັນນາຍຂອງພວກຂ້າພະອົງ    ພຣະຜູ້ຊົງຢູ່ນອກເໜືອອໍານາດບັງຄັບໃດໆ    ຂໍຊົງໃຫ້ຂ້າພະອົງໄດ້ຮູ້ສິ່ງທີ່ຊ້ອນເລັ້ນຢູ່ໃນຄັງແຫ່ງຄວາມຮູ້ ແລະ ອັດສະລິຍະພາບຂອງພຣະອົງ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ໄຟແຫ່ງຄວາມຮັກຂອງພຣະອົງ  ທີ່ຂັບຄວາມງ່ວງໄປຈາກດວງຕາຂອງບັນດາຜູ້ທີ່ພຣະອົງຮັກ ແລະ  ເລືອກສັນຕໍ່ການທີ່ພວກຂ້າພະອົງລະນຶກເຖິງ  ແລະ  ສັນລະເສີນຂອງ
ພຣະອົງ  ຂໍຊົງນັບຂ້າພະອົງເປັນພວກທີ່   ບັນລຸພຣະທັມທີ່ພຣະອົງລິຂິດໄວ້  ໃນພຣະຄັມພີ   ແລະ  ທີ່ພຣະປະສົງຂອງພຣະອົງສະແດງໄວ້.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ ຢຶດໜ່ຽວຊາຍເສື້ອຄຸມ  ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ແສງສະຫວ່າງ ຈາກພຣະພັກຂອງພຣະອົງ  ທີ່ສະໜັບສະໜູນໃຫ້ບັນດາຜູ້ທີ່ໃກ້ຊິດພຣະອົງ   ຕ້ອງພົບກັບຄົມອາວຸດ ແຫ່ງປະກາສິດຂອງພຣະອົງ  ແລະ  ບັນດາຜູ້ທີ່ອຸທິດຕົນ
ຕໍ່ພຣະອົງ  ຕ້ອງພົບກັບດາບຂອງຜູ້ທີ່ປອງຮ້າຍ ໃນວິຖີຂອງ ພຣະອົງ  ຂໍປາກກາອັນປະເສີດສຸດຂອງພຣະອົງ  ລິຂິດໃຫ້ ແກ່ຂ້າພະອົງ  ດ້ວຍສິ່ງທີ່ພຣະອົງລິຂິດໃຫ້ບັນດາຜູ້ທີ່ພຣະ ອົງໄວ້ໃຈ ແລະ ເລືອກສັນ.

ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ ຢຶດໜ່ຽວຊາຍເສື້ອຄຸມ  ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.
       ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍວິງວອນຕໍ່ພຣະນາມຂອງພຣະອົງ   ທີ່ຊົງໃຊ້ສະດັບຟັງສຽງຮຽກຮ້ອງຂອງຄົນຮັກຂອງພຣະອົງ   ສຽງຖອນຫາຍໃຈຂອງຜູ້ທີ່ປາດຖະໜາພຣະອົງ  ສຽງຮ້ອງຂອງຜູ້ທີ່ຍິນດີຕໍ່ການຢູ່ໃກ້ຊິດພຣະອົງ ສຽງໂອດຄວນຂອງຜູ້ທີ່ອຸທິດຕົນຕໍ່ພຣະອົງ ແລະ ຊົງບັນດານໃຫ້ຜູ້ທີ່ຕັ້ງຄວາມຫວັງ  ໄວ້ກັບພຣະອົງໄດ້ສົມປະສົງ ແລະສົມປາດຖະໜາ ດ້ວຍພຣະກະລຸນາຂອງ ພຣະອົງ ແລະ ດ້ວຍພຣະນາມນີ້  ມະຫາສະໝຸດແຫ່ງການອະໄພໄດ້ສາດຊັດ ຕໍ່ເບື້ອງພຣະພັກຂອງພຣະອົງ ແລະ ກ້ອນເມກ ແຫ່ງຄວາມເອື້ອເຟື້ອຂອງພຣະອົງ ຫລັ່ງຝົນລົງມາໃຫ້ຄົນຮັບ ໃຊ້  ຂໍຊົງລິຂິດສໍາລັບທຸກຄົນທີ່ຕັ້ງຈິດສູ່ພຣະອົງ ແລະ ຖືສິນ ອົດຕາມທີ່ພຣະອົງຊົງບັນຍັດໄວ້  ໃຫ້ພວກຂ້າພະອົງໄດ້ຮັບລາງວັນທີ່ປະກາສິດໄວ້  ສໍາລັບພວກທີ່ບໍ່ເວົ້າ-ນອກຈາກຈະໄດ້ຮັບອານຸຍາດຈາກພຣະອົງແລະລະຖິ້ມທຸກສິ່ງທີ່ພວກຂ້າພະອົງຄຸ້ມຄອງ  ໃນຫົນທາງແຫ່ງຄວາມຮັກຂອງພຣະອົງ.
ຂ້າແດ່ພຣະຜູ້ເປັນາຍຂອງຂ້າພະອົງ    ຂ້າພະອົງຂໍວິງ
ວອນຕໍ່ພຣະອົງເອງ  ຕໍ່ເຄື່ອງໝາຍ ແລະ  ສັນຍາລັກທີ່ແຈ່ມ
ແຈ້ງຂອງພຣະອົງ  ຕໍ່ລັດສະໝີອັນຮຸ່ງເຮືອງຂອງດວງຕາເວັນແຫ່ງຄວາມງາມຂອງພຣະອົງ ແລະ ຕໍ່ກິ່ງຂອງພຣະອົງ  ຂໍຊົງລົບລ້າງບາບຂອງບັນດາ   ຜູ້ທີ່ຢຶດໝັ້ນໃນກົດຂອງພຣະອົງ ແລະ  ປະຕິບັດຕາມບັນຍັດຂອງພຣະອົງ  ໃນພຣະຄັມພີ.
ຂ້າແດ່ພຣະຜູ້ເປັນເຈົ້າຂອງຂ້າພະອົງ ພຣະອົງຊົງ ເຫັນແລ້ວວ່າ ຂ້າພະອົງຢຶດຖືພຣະນາມຂອງພຣະອົງ  ພຣະ ຜູ້ຊົງວິເສດທີ່ສຸດ  ພຣະຜູ້ຊົງຮຸ່ງເຮືອງທີ່ສຸດ  ພຣະຜູ້ຊົງອໍາ ນາດສູງສຸດ ພຣະຜູ້ຊົງຍິ່ງໃຫຍ່ທີ່ສຸດ ພຣະຜູ້ຊົງປະເສີດສຸດ  ພຣະຜູ້ຊົງລຸ່ງໂລດທີ່ສຸດ  ແລະ  ຢຶດໜ່ຽວຊາຍເສື້ອຄຸມ ທີ່ທຸກຄົນໃນໂລກນີ້  ແລະ ໂລກໜ້າຕ່າງກໍຢຶດໜ່ຽວ.

(Source category: ບົດອະທິຖານລະຫວ່າງຖືສິນອົດ)
(Bahaiprayers.net ID: 12828)
