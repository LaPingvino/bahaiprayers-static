+++
title = 'Prayer bpn11197 in नेपाली'
author = "Abdu'l-Bahá"
tags = ['lang-ne', 'prayer-', "author-Abdu'l-Bahá", "category-unsorted", "cat-आध्यात्मिक सभा"]
+++
*आध्यात्मिक सभाको विसर्जन समयमा गरिने प्रार्थना । 

हे प्रभु ! हे परमेश्वर ! आफ्नो एकताको अदृश्य साम्राज्यबाट तिमी हामीलाई हेरिरहेका छौ अनि देखिरहेका छौ कि तिमीमा विश्वास गरेर, तिम्रा चिन्हहरूप्रति आस्थावान् भएर, तिम्रा संविदा र प्रमाणप्रति दृढ विश्वास राखेर, तिमीतिर आकृष्ट भएर, तिम्रो प्रेमको अग्निबाट प्रदीप्त भएर, तिम्रो धर्मप्रति सत्यनिष्ठ भएर तिम्रो उद्यानका सेवकहरू बनेर, तिम्रो धर्मको प्रचारक बनेर, तिम्रो उपासक बनेर, तिमीप्रति विनम्र भएर, तिम्रो संघारमा आफैलाई समर्पित गरेर तथा तिम्रा चुनिएका भक्तहरूको सेवा गर्नमा हामीलाई स्वीकार गर्ने चाहना गर्दै हामी यस आध्यात्मिक सभामा भेला भएका छौं । आफ्ना अदुश्य गणद्वारा हाम्रो सहायता गर, हामीलाई तिम्रो सेवा गर्ने सामथ्र्य प्रदान गर र हामीलाई तिम्रो सधैँ विनम्र भई तिम्रो आराधना गर्ने र तिमीसित सम्पर्क राख्ने सेवकहरू बनाइदेऊ । 

हे हाम्रा मालिक ! हामी निबर्ल छौं तर तिमी बलवान् तथा शक्तिशाली छौ । हामी मृत छौं, तिमी जीवनदायिनी परमब्रह्मा हौ । हामी अभावग्रस्त छौं, तिमी शक्तिशाली तथा पालनहारा छौ । 

हे हाम्रा मालिक ! हामीलाई तिम्रो दिव्य धामतिर उन्मुख गराऊ; तिम्रो स्वर्गीय कृपाद्वारा आफ्नो दिव्य थालबाट हाम्रो भरणपोष्ण गर, तिम्रो सर्वोच्च देव गणद्वारा हामीलाई सहायता गर र आभा अधिराज्यका पवित्रात्माहरूद्वारा हामीलाई दीक्षित गराऊ । 

निश्चय नै, तिमी दाता तथा कृपालु हौ । तिमी महान् ढुकुटीका मालिक हौ र निश्चय नै तिमी क्षमाशील र कृपानिधान हौ ।

(Source category: आध्यात्मिक सभा)
(Bahaiprayers.net ID: 11197)
