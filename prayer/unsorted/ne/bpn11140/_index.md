+++
title = 'Prayer bpn11140 in नेपाली'
author = "Abdu'l-Bahá"
tags = ['lang-ne', 'prayer-', "author-Abdu'l-Bahá", "category-unsorted", "cat-ईश्वरको सामिप्य"]
+++
उनै हुन् करुणामय तथा सर्व–दयालु ! हे ईश्वर, मेरा ईश्वर ! तिमीले मलाई देखिरहेछौ, तिमी मलाई जान्दछौ; तिमी नै मेरा आश्रय हौ, तिमीले नै मलाई शरणमा लिएका छौ; मैले तिम्रा अतिरिक्त कसैको शरण चाहिन न कहिल्यै चाहने नै छु; म तिम्रो प्रेमको मार्गमा अतिरिक्त कुनै बाटोमा न त हिंडे न हिंड्ने नै छु । नैराश्यको घनघोर अन्धकारमय रातमा, मरो आँखा तिम्रै असीम कृपााका लागि आशाले भरिएको दृष्टिले ताक्दछ अनि उषाकालमा मेरो मुर्झाएको आत्मा तिम्रो सौन्दर्य एवं सर्व–व्यापी गुणको स्मरणद्वारा सशक्त एवं प्रफुल्लित हुन्छ । तिम्रो दयाको कृपावृष्टिले जसलाई सहायता गरिदिन्छ, त्यो एक थोपा नै किन नहोस् अनन्त सागरमा परिणत हुन्छ तथा एउटा अणुले पनि तिम्रो प्रेमले भरिएको दयावृष्टिको सहायता पायो भने, त्यो अवश्य नै एक अत्यन्त प्रकाशदायक ताराझैं चम्किने छ । 

हे तिमी पवित्रताको आत्मा, तिमी जो उदार प्रदाता हौ, तिम्रो मोहपाशमा बाँधिएको यस प्रदीप्त सेवकलाई आफ्नो सुरक्षित शरणमा आश्रय देऊ । अस्तित्वको यस जगत्मा तिम्रो प्रेममा उसलाई निश्चल रहनमा सहायता गर तथा यो पखेटा भाँचिएको पक्षीलाई तिम्रो अत्यन्त महान् उदारताद्वारा आफ्नो त्यस दैवीय गुँडमा पुर्याइकन आश्रय प्रदान गर जुन तिम्रो अजर–अमर दैवी वृक्षमा स्थित छ ।

(Source category: ईश्वरको सामिप्य)
(Bahaiprayers.net ID: 11140)
