+++
title = 'Prayer bpn11104 in नेपाली'
author = "Abdu'l-Bahá"
tags = ['lang-ne', '', "Abdu'l-Bahá", "unsorted"]
+++
हे ईश्वर, मेरा ईश्वर ! सबै वस्तुहरूबाट अनाशक्तिको प्यालालाई मेरा लागि भरिदेउ र तिम्रा प्रताप र उपहारको भेलाामा तिम्रो प्रेमको मदिराद्वारा मलाई हर्षित बनाऊ । स्वार्थ र कामनाको आक्रमणबाट मलाई मुक्त गराऊ, मत्र्यलोकका बन्धनहरूबाट मलाई स्वतन्त्र गराऊ, वैकुण्ठलोकको परमानन्दतिर मलाई आकर्षित गराऊ र तिम्रा सेवकहरूको बीचमा पवित्रताको उच्छ्वासद्वारा मलाई पुनर्जीवित गराऊ । 

हे प्रभु ! तिम्रा उपहारहरूको प्रकाशले मेरो अनुहारलाई चम्किलो पार, सबैलाई वशमा राख्ने तिम्रो शक्तिका चिन्हहरूको दर्शन गराएर मेरा आँखालाई चम्किलो पार, सबै वस्तुहरूलाई ढाक्ने तिम्रो ज्ञानको महिमाद्वारा मेरो हृदयलाई खुशी पार, आत्मालाई पुनर्जीवित गर्ने अपार आनन्ददायी सन्देशहरूद्वारा मेरो आत्मालाई प्रफुल्लित गराऊ, हे तिमी, यो लोक तथा उध्र्वलोकका सम्राट्, हे तिमी, साम्राज्य तथा शक्तिका स्वामी ! ताकि तिम्रा चिन्हहरू तथा प्रमाणहरूलाई म चारैतिर पैmलाउन सकूँ, तिम्रो धर्मको घोषणा गर्न सकूँ, तिम्रा शिक्षाहरूको प्रवर्धन गर्न सकूँ, तिम्रो कानूनको पालना गर्न सकुँ, र तिम्रो उपदेशको महिमा गाउन सकूँ  । 

तिमी साँच्चै नै शक्तिशाली, सदा–दानी, सक्षम, सर्व– व्यापी छौ ।

(Source category: सहायता)
(Bahaiprayers.net ID: 11104)
