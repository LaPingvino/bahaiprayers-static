+++
title = 'Prayer bpn11082 in नेपाली'
author = "Bahá'u'lláh"
tags = ['lang-ne', 'prayer-', "author-Bahá'u'lláh", "category-unsorted", "cat-लामो अनिवार्य प्रार्थना"]
+++
चौबीस घण्टामा एक पटक पाठ गर्नुपर्ने जसले यो प्रार्थना पाठ गर्न चाहन्छ उसले उठेर ईश्वरतर्फ फर्कोस् र आफ्नो ठाउँमा उठेकै बेलामा अति करुणामय, दयावान् आफ्नो प्रभुको प्रतीक्षा गरे झैं दायाँ अनि बायाँतर्फ हेरोस् । त्यसपछि उसले भनोस् :

हे तिमी जो सबै नामहरूका स्वामी तथा स्वर्गहरूका निर्माता हौ ! तिम्रो अति उत्कृष्ट, सर्व–गौरवमय अदृश्य सारसत्वका सूर्यहरूको शपथ लिएर म याचना गर्दछु कि मेरो प्रार्थनालाई एक आगो बनाइदेऊ जसले ती पर्दाहरूलाई जलाइदिने छ जसले मलाई तिम्रो सौन्दर्यबाट छेकिदिएको छ र त्यसलाई एक बत्ती बनाइदेऊ जसले मलाई तिम्रो सामीप्यको सागरतर्फ डोर्याउनेछ । 

*त्यसपछि उसले विन्तीभाउका साथ हात उठाएर “उनी धन्य तथा सर्वोत्कृष्ट छन्” भनोस् :

हे तिमी ब्रह्माण्डका चाहना र राष्ट्रहरूका प्रेमी ! तिमीले देखिरहेका छौ कि म तिमीतिर अभिमुख भएको छु, तिमीबाहेक अन्य सबैसँगको लिप्ततालाई त्यागेको छु र तिम्रो डोरी समातेको छु जसको गतिद्वारा समस्त सृष्टि नै उत्तेजित गराइएको छ । हे मरो प्रभु म तिम्रो सवेक हुँ र तिम्रो सवेकको सन्तान हुँ । तिम्रो इच्छा र तिम्रो चाहनालाई पालन गर्न तिम्रो इच्छाबाहेक अरू केहीको पनि चाहना नगरी म उभिरहेको छु । तिम्रो करुणाको सागर र तिम्रो कृपाको सूर्यद्वारा म याचना गर्दछु कि तिमीले जे इच्छा गर्छौ आफ्नो सवेकलाई त्यही गर । उच्चारण तथा स्तु स्तुतिभन्दा अति उच्च तिम्रो शक्तिको शपथ ! तिमीले जे पनि प्रकट गर्छौ त्यो मेरो हृदयको चाहना र मेरो आत्माको अतिपिय्र हो । हे ईश्वर, मेरा ईश्वर ! मेरा आशा तथा कर्महरूलाई नहेर, हैन बरू तिम्रा आज्ञाहरूलाई हेर जसले समस्त स्वर्ग तथा पृथ्वीलाई धारण गरेको छ । तिम्रो अति महान् नामको शपथ, हे तिमी सबै राष्ट्रहरूका प्रभु ! तिमीले जे चाहेका थियौ मैले त्यही चाहेको छु, र तिमी जे मन पराउँछौ म त्यही मन पराउँछु । 

*त्यसपछि उसले घुँडा टेकोस्, र आफ्नो निधारलाई भुँइतर्फ निहुराएर भनोस् :

तिमीबाहेक अन्य सबैको वर्णन र तिमीबाहेक अन्य सबैको ज्ञान भन्दा तिमी अति उत्कृष्ट छौ । 

*त्यसपछि उसले उभिएर भनोस्ः

हे मेरा प्रभु ,मेरो प्रार्थनालाई जीवित जलको फोहरा बनाइदेऊ, जसद्वारा म तिम्रो साम्राज्य रहेसम्म बाँचिरहन सकुँ र तिम्रा ससांरहरूको  प्रत्यके ससांरमा तिम्रो नामोच्चरण गर्न सकूँ । 

*विन्तीभाउका साथ उसले हात उठाओस् र भनोस् :

हे तिमी जोसँगको वियोगले हृदय र आत्माहरू पग्लको छन्, जसको पमे्रको ज्वालाले  समस्त सृष्टिलाई सल्काएको छ । सारा सृष्टिलाई आफ्नो अधीनमा राख्ने तिम्रो नामद्वारा म विन्ती गर्दछु कि तिमीसँग जे छ त्यसबाट मलाई वञ्चित नगराऊ, हे तिमी जो समस्त मानिसहरूमाथि शासन गर्दछौ ! तिमी देख्दैछौ, हे मेरा प्रभु, यो नौलो मान्छे तिम्रो महिमाको तम्बू मुनि र तिम्रो करुणाको प्राङ्गणभित्रको आफ्नो अति उत्कृष्ट वासस्थानतर्फ लम्किरहेको छ; र यो अपराधी तिम्रो क्षमाको सागरको खोजी गरिरहेको छ; र यो विनम्र व्यक्ति तिम्रै गारैवको  दरबारको  खोजीमा छ; र यस बिचरा प्राणी तिम्रो वैभवको पूर्व दिशा खोज्दै छ । तिमी जे इच्छा गर्दछौ त्यसको आज्ञा दिने अधिकार तिम्रै छ । म साक्षी दिन्छु कि तिम्रा कर्महरू प्रशंसनीय छन्, तिम्रा आज्ञाहरू पालन गनर्पुर्छ र तिम्रो आज्ञाप्रति अनुकुण्ठित रहनपुर्छ । 

*त्यसपछि उसले हात उठाओस्, र अति महान् नाम (अल्ला–उ– आभा) लाई तीन पटक उच्चारण गरोस् । त्यसपछि आफ्ना हातलाई घुँडामा राखी ईश्वरप्रति निहुरिएर “उनी धन्य तथा सर्वोत्कृष्ट छन्” भनोस्ः

हे मेरा ईश्वर ! तिमी देखिरहेछौ कि तिम्रो पजूा गर्ने, तिमीलाई स्मरण गर्ने र तिम्रो प्रशसां गर्ने आकांक्षाले  कसरी मेरा अङ्गहरू उत्तेजित भएका छन्; कसरी यसले साक्षी दिएको छ कि तिम्रो आज्ञाको जिह्वाले तिम्रो उच्चारणको अधिराज्यमा र तिम्रो ज्ञानको स्वर्गमा प्रमाणित गरेको छ । हे मेरा प्रभु, यस अवस्थामा म तिमीसँग जे छ ती सबैको भिक्षा माग्न चाहन्छु ताकि म मेरो विपन्न तालाई प्रदर्शित गर्न, तिम्रो दानशीलता र सम्पत्तिको प्रशंसा गर्न तथा मेरो शक्तिहीनतालाई घोषणा गर्न र तिम्रो शक्ति र बललाई प्रकट गर्न सक्नेछु । 

*त्यसपछि ऊ उठोस् र दुई पटक विन्तीभाउका साथ हात उठाओस् र भनोस् :

तिमीबाहेक सर्व–शक्तिमान्, अति कृपालु ईश्वर कोही छैन । तिमीबाहेक विधाता, ईश्वर अरू कोही छैन, न त शुरुमा न त अन्त्यमै । हे ईश्वर ! मेरा ईश्वर ! तिम्रो क्षमाले मलाई बल दिएको छ, र तिम्रो करुणाले मलाई सुदृढ बनाएको छ, र तिम्रो आह्वानले मलाई ब्यूँझाएको  छ, र तिम्रो अनुग्रहले मलाई उठाएर तिमीकहाँ  पुर्याएको  छ । नत्र म को  हुँ कि तिम्रो सामीप्यको  शहरको  ढोकाामा उभिने आटँ गर्ने थिएँ वा आफ्नो अनुहारलाई तिम्रो इच्छाको स्वर्गबाट चम्किएका प्रकाशहरूतर्फ फर्काउन सक्ने थिएँ ? हे मेरा प्रभु, तिमीले यस निकृष्ट जीवलाई तिम्रो अनुग्रहको ढोकामा ढकढकाइरहेको र यो चाँडै अलप हुने आत्माले तिम्रो दानशीलताको हातबाट अनन्तकालस्थायी नदी खोजिरहेको देख्दैछौ । तिम्रो आज्ञा सधैँका लागि हो, हे तिमी जो सबै  नामहरूका मालिक हौ  र मेरो भने सहिष्णुता र तिम्रो इच्छाप्रतिको आत्म–समर्पण नै हो, हे स्वर्गहरूका स्रष्टा !

*त्यसपछि उसले आफ्नो हात तीन पटक उठाओस् र भनोस् :

प्रत्येक श्रेष्ठभन्दा ईश्वर झन् श्रेष्ठ छन् !

*त्यसपछि उसले घुडाँ टेकोस्, आफ्नो निधारलाई भुइमाँ झुकाएर भनोस्ः

तिम्रो नजिकका व्यक्तिहरूको स्तुति तिम्रो सामीप्यको स्वर्गमा पुग्नकालागि वा तिमीप्रति जो समर्पित छन् उनीहरूको हृदयका पक्षीहरूलाई तिम्रो द्वारको संघार प्राप्त गर्न तिमी ज्यादै उच्च छौ । म साक्षी दिन्छु कि तिमी सबै गुणहरूभन्दा चोखो तथा सबै नामहरूभन्दा पवित्र गराइएका छौ । अति उत्कृष्ट, सर्व–गौरवमय ईश्वर तिमीबाहेक अरू कोही छैन । 

*त्यसपछि उसले बसेर भनोस् :

म त्यस कुराको साक्षी दिन्छु जुन कुराको सृष्टिका सबै वस्तुहरूले प्रमाणित गर्दछन् र सर्वोच्च स्वर्गका निवासीहरू र तिनीहरूभन्दा पनि टाढा सर्व–गौरवमय क्षितिजबाट महिमाको जिह्वा स्वयंले प्रमाणित गरेका छन्, र जो प्रकट गरिएका छन् उनी नै गूढ रहस्य, बहुमूल्य चिन्ह हुन्, जसद्वारा दुई अक्षर “भ” र “व” (भव) जोडिएर गाँसिएका छन् । म साक्षी दिन्छु कि उनी तिनै हुन् जसको नाम अत्युच्चको कलमबाट लेखिएको हो, र जसको उल्लेख स्वर्गीय सिंहासन र पृथ्वीका स्वामी प्रभु ईश्वरको पुस्तकमा भएको छ । 

*त्यसपछि ऊ सीधा उठोस् र भनोस् :

हे समस्त जीवका स्वामी तथा सारा दृश्य तथा अदृश्य वस्तुहरूका मालिक ! तिमीले मेरा आँसुहरू र मेरा सुस्केराहरूलाई देखिरहेछौ, र मेरो पीडा, मेरो रोदन र मेरो हृदयको विलाप सुनिरहेका छौ । तिम्रो शक्तिको शपथ ! मेरा अपराधहरूले मलाई तिम्रो नजिक पुग्नबाट रोकिरहेका छन् र मेरा पापहरूले तिम्रो पवित्रताको दरबारबाट टाढा राखिरहेका छन् । हे प्रभु, तिम्रो प्रेमले  मलाई  सम्पन्न बनाएको छ, र तिमीसँगको वियोगले मलाई नष्ट गरेको छ, र तिमीसँगको टाढापनले मलाई ध्वस्त पारेको छ । यस मरुभूमिमा टेकेका तिम्रा पाइलाहरू तथा यस अनन्ततामा तिम्रा प्रियजनहरूले “म यहाँ छु, म यहाँ छु” भनी उच्चारण गरेका शब्दहरू तथा तिम्रो प्रकटीकरणको श्वास र तिम्रो प्रकटीकरणको प्रभातको मधुर हावाद्वारा म याचना गर्दछु कि मलाई तिम्रो सौन्दर्यलाई हेर्न र तिम्रो पुस्तकमा जे जे लेखिएको छ त्यसलाई अनुसरण गर्न आज्ञा देऊ । 

त्यसपछि उसले अति महान् नाम तीन पटक उच्चारण गरोस् र हातलाई घुँडामा राखेर निहुरियोस् र भनोस् :

तिम्रो जय जय होस्, हे मेरा ईश्वर, कि तिमीले मलाई तिमीलाई सम्झन र तिम्रो प्रशंसा गर्न सहायता गर्यौ, र जो तिम्रा चिन्हहरूका सूर्य छन्, उनलाई चिनाइ दिएका छौ, र तिम्रो स्वामित्वको अगाडि निहुरिन र तिम्रो दैवत्वको सामुन्ने  साष्टाङ्ग दण्डवत् गर्न, र जे तिम्रो महिमाको जिह्वाद्वारा उच्चारण भएको छ त्यसलाई स्वीकार्न लगाएका छौ । 

*त्यसपछि ऊ उभियोस् र भनोस्ः

हे ईश्वर, मेरा ईश्वर ! मेरा पापहरूको भारले मेरो ढाड कुप्रिएको छ, र मेरो असावधानीले मलाई नष्ट पारेको छ । जब पनि म आफ्ना दुष्कर्महरू र तिम्रो दयालुताप्रति विचार गर्दछु मेरो हृदय म भित्र पग्लन्छ, र मेरो रगत मेरा नसाहरू भित्र उम्लन्छ । तिम्रो सौन्दर्यको शपथ, हे तिमी समस्त संसारका चाहना ! मेरो मुख तिमीतिर फर्काउँदा म लज्जित हुन्छु, र मेरा विन्ती गरिरहेका हातहरू तिम्रो दानशीलताको स्वर्गतर्फ पसार्दा सर्माउँदछन् । तिमी देखिरहेछौ, हे मेरा ईश्वर, कसरी मेरा आँसुले तिम्रो स्मरण गर्न र तिम्रा सद्गुणहरूको प्रशंसा गर्नबाट मलाई रोकिरहेका छन्, हे तिमी स्वर्ग तथा पृथ्वीका सिंहासनका स्वामी ! तिम्रा अधिराज्यका चिन्हहरू तथा तिम्रा प्रभुत्वका रहस्यहरू द्वारा म विन्ती गर्दछु तिम्रा प्रियजनहरूसँग तिम्रो दानशीलता सुहाउँदो र तिम्रो अनुग्रह सुहाउँदो व्यवहार गर, हे समस्त जीवका स्वामी, हे  दृश्य तथा अदृश्यका सम्राट् !

*त्यसपछि उसले अति पवित्र नामलाई तीन पटक दोहोर्याओस्, र आफ्नो निधारलाई भुइँमा छुनेगरी घुँडा टेकोस् र भनोस् :

तिम्रो जय जय होस्, हे हाम्रा ईश्वर, कि तिमीले हाम्रो लागि जे पठाएका छौ त्यसले हामीलाई तिम्रो सामीप्यतर्फ तानिरहेको छ, र तिमीले आफ्ना पुस्तकहरू तथा आफ्ना ग्रन्थहरूमा पठाएका सबै राम्रा कुराहरू हामीलाई दिएका छौ । हामी याचना गर्दछौ हे प्रभु कि हामीलाई अनेकौव्यर्थ  कल्पनाहरू तथा तुच्छ  विचारहरूबाट सरुक्षित राख । साँच्चै नै तिमी शक्तिशाली, सर्व–ज्ञानी छौ । त्यसपछि उसले आफ्नो शिर उठाओस् ,बसोस् र भनोस् : हे मेरा ईश्वर, म साक्षी दिन्छु कि तिम्रा प्रियजनहरूले त्यस कुरालाई प्रमाणित गरेका छन् र स्वीकार गरेका छन् जनु करुा सर्वोच्च स्वर्गका निवासीहरू र तिम्रा शक्तिशाली सिंहासनका वरिपरि घुम्नेहरूले स्वीकारेका छन् । पृथ्वी तथा स्वर्गका अधिराज्यहरू तिम्रै हुन्, हे संसारहरूका स्वामी !

(Source category: लामो अनिवार्य प्रार्थना)
(Bahaiprayers.net ID: 11082)
