+++
title = 'Prayer bpn11144 in नेपाली'
author = "Abdu'l-Bahá"
tags = ['lang-ne', 'prayer-', "author-Abdu'l-Bahá", "category-unsorted", "cat-प्रशंसा र कृतज्ञता"]
+++
अत्युच्च प्रभुको नाममा, तिमी प्रशंसित तथा गौरवान्वित छौ ! हे प्रभु, सर्व–शक्तिमान् ईश्वर ! तिमी जसको बुद्धिको सामु बुद्धिमान्हरू व्यर्थ र निष्फल हुन्छन्, जसको ज्ञानको सामु विद्वान्हरू आफ्नो अज्ञानता स्वीकार्द छन्, जसको शक्तिको सामु शक्तिशालीहरू शक्तिहीन देखिन्छन्, जसको समृद्धिको सामु धनीहरू आफ्नो निर्धनता प्रमाणित गर्दछन्, जसको प्रकाशको सामु ज्ञानीहरू अन्धकारमा बिलाउँछन्, जसको ज्ञान मन्दिरतिर सम्पूर्ण ज्ञानको सार फर्केका छन् र जसको  उपस्थितिको आरक्ष वरिपरि सारा मानव–जातिका आत्मा परिक्रमा गर्दछन् । 

त्यसो भए तिम्रो त्यस सारतत्वको गुणगान र  बखान म कसरी गर्न सक्छु जसलाई बुद्धिमान्हरूको बुद्धि  र ज्ञानीहरूको ज्ञानले पनि बुझ्न सकेका छैनन्, किनभने आपूmले नबुझेको कुराको वर्णन कुनै पनि मानिसले गर्न सक्दैन र आफुले प्राप्त नगरेको वस्तुको बखान पनि गर्न सक्दैन । तिमी अनन्तकालदेखि अगम्य र अपरम्पार छौ । 

तिम्रो गौरवको स्वर्गमा पुग्न र तिम्रो ज्ञानलोकमा उड्न म असमर्थ भए तापनि तिम्रो गौरवमय सृष्टि कार्यको सङ्केत दिने तिम्रा चिन्हहरूको वर्णन भने गर्न सक्छु । 

तिम्रो गौरवको शपथ ! हे समस्त हृदयका परमप्रिय, तिमीले मात्र तिमीप्रतिको उत्कट चाहनाको छटपटाइलाई शान्त गर्न सक्छौ । स्वर्ग तथा पृथ्वीका निवासीहरू सबै एक भई तिमीले जसमा र जसद्वारा आफुलाई व्यक्त गर्यौ ती चिन्हहरूमध्ये सबभन्दा नगण्य चिन्हको गौरव गाउन खोजे भने पनि तिनीहरू बिफल हुनेछन्, अझ तिम्रा समस्त चिन्हहरूका स्रष्टा तिम्रो पावन वाणीको प्रशंसा गर्न त कति कठिन होला ?

समस्त स्तुति र गौरव तिम्रैहोस्, सबै कुराहरूले यो प्रमाणित गरेका छन् कि तिमी मात्र एक ईश्वर हौ र तिमी बाहेक अन्य कुनै ईश्वर छैन, जो अनन्तकालदेखि अद्वितीय र अद्भूत रहिआएका छौ र अनन्तकालसम्म पनि उस्तै रहिरहने छौ । सारा सम्राट्हरू तिम्रा सेवक मात्र हुन् र तिम्रा अघि दृश्य तथा अदृश्य समस्त जीवहरू केही होइनन् । तिमीबाहेक कृपालु, शक्तिशाली, अत्युच्च ईश्वर अन्य कोही छैन ।

(Source category: प्रशंसा र कृतज्ञता)
(Bahaiprayers.net ID: 11144)
