+++
title = 'Prayer bpn3971 in Кыргыз'
author = "Bahá'u'lláh"
tags = ['lang-ky', '', "Bahá'u'lláh", "unsorted"]
+++
Ал Ак көңүлдүүлүктүн өзү, Бардыгынан жоомарт! О, Кудай, менин Кудайым! Сенин чакырыгың мени өзүнө тартты жана Сенин даңкыңдын Калеминин добушу мени ойготту. Сенин ыйык сөздөрүңдүн агыны мени жандантты жана шык берүүнүн шарабы менен шаттыкка бөлөдү. О, Теңирим, Сенин белектериңдин учугунан кармап, ошондой эле Сенин жыргалыңдын ажайыбына чаңкап, Сенден бөлөк, башка бардык нерселерден менин баш тарткандыгымды Сен көрүп турасың. Сенин ырайымдуулугуңдун түбөлүктүү толкундары менен жана Сенин назик камкордугуңдун жаркыраган оттору, ошондой эле Сенин ырайың, менен, - Сага карай мени эмне жакындата турган болсо, ошону мага ыраа көр жана Сенин кенчиң менен мени байыт. Менин оозум, менин калемим, менин бардык жашоом Сенин күч-кубатың, Сенин күчүң, Сенин жыргалың жана Сенин белектериң туурасында күбө өтөт, андыктан Сен Кудайдын өзүсүң, Күч-кубаттуу, Күчтүү, Сенден бөлөк, башка Кудай жок.

О, Кудайым, өзүмдүн алсыздыгым жана Сенин өкүмчүлүгүң туурасында, өзүмдүн жардамсыздыгым жана Сенин күчүң туурасында мен азыр күбө өтөм. Мендеги жыргал эмне, ал эми куурал эмне, мен билбеймин; Сен, акыйкатында, Бардыгын билесиң, Бардыгынан акылмансың. О, Теңир, менин Кудайым жана менин Төрөм, Сенин түбөлүктүү буйругуң мен үчүн жетиштүү болгудай жаса, ошондой эле мага Сенин бардык дүйнөлөрүңдөгү гүлдөп-өсүү мага эмнени берсе, ошону мага белгиле. Сен, акыйкатында, Ак көңүлдүүсүң, Жоомартсың.

Теңир! Сенин байлыгыңдын океанынан жана Сенин ак көңүлдүүлүгүңдүн асманынан мени иренжитпе жана мага ушул дүйнөнү жана келечектеги дүйнөнүн жыргалын даярда. Акыйкатында, Сен тоонун чокуларында орнотулган ак көңүлдүүлүктүн тактысынын Ээсисиң; Бирдиктүү, Бардыгын жетектеген, Бардыгынан акылман Сенден бөлөк, башка Кудай жок.

(Source category: Диний сапаттар)
(Bahaiprayers.net ID: 3971)
