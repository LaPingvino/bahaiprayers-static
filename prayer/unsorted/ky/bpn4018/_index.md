+++
title = 'Prayer bpn4018 in Кыргыз'
author = "Báb"
tags = ['lang-ky', '', "Báb", "unsorted"]
+++
О, айланайын Кудайым! О, кагылайын Кудайым, Сенден бөлөк, эч ким менин жан дүйнөмдүн убайымын жеңилдете албайт, андыктан Сен-менин өтө жогорку умтулуумсуң. Менин жүрөгүм Сени менен жана Сен кимди сүйсөң, ошону менен гана сөз байлаган. Менин өмүрүм да, өлүмүм да, Сага таандык экендигин салтанаттуу түрдө билдирем. Акыйкатында, Сен салыштырылгыссың жана теңдешсизсиң.

О, айланайын Теңирим! Сени менен менин аралыгыбызга менин тосмо тургузгандыгым үчүн мени кечирип коюңду суранып,Сага сыйынам. Сенин абалыңа туура келгендегидей Сен Өзүң жөнүндө кабарлап жана Сени эскерүүгө мени буйрусаң да, мен Сени татыктуу түрдө тааный жана Сага жүгүнө албагандыгымды Сенин даңкың жана улуулугуң менен ант берем. О, менин Теңирим, эгерде менин кылык- жоруктарым жана жасаган кунөөлөрүм үчүн мени Сен жоопко чакыра турган болсоң, мени оор кырсыктар басат. Сенден бөлөк башка жардамчыңы мен билбеймин. Сенден бөлөк мен жашына ала тургудай башка жашынчу жайды көргөнүм жок, Сенин уруксатыңсыз Сенин жараткандарыңдын ичинен эч ким Сага карай чакырууга батына албайт. Сенин сотуңдун алдында мен Сенин сүйүүңө гана үмүт артам, ошентип, Сенин буйругуңду ээрчип, Сенин даңкыңа ылайык келгендегидей Сага ынталуу сыйынам. Сен тарабынан убада кылынгандай, менин сыйынымдуу угуп кой деп Сенден суранам. Акыйкатында, Кудайдын өзү Сенсиңң; Сенден тышкары, башка Кудай жок. Ар кандай жардамсыз, бир /Өзүң бардык жаратылгандарга көз каранды эмессиң. Сени сүйгөндөрдүн берилгендиги да Сага пайда алып келбейт,динсиздердин кара ниет иштери да, Сага зыянын тийгизе албайт.ким Өзүнүн убадаларын эч качан бузбаса, ошол Сен, Сен менин Кудайымсың.

О, айланайын Кудайым! Сенин ак көңүлдүүлүгүңдүн белгилери менен Сенин касиеттүү катышып отурууңдун эң бийиктигине карай жакындоого мага уруксат бер жана Сенден бөлөк, кандайдыр-бир кичинерээк эске алуулардан мени сакта,-деп мен Сага сыйынам. О,менин Кудайым, Сен эмнени эңсесең жана ылайык көрсөң, менин басыгымды ошого карай жөнөт. Сенин Күч-кубатың менен Сенин каардуу ачууңдан жана жазаңдан мени корго, ошондой эле Сага ылайыксыз келген жерлерге катышуудан мени карма.

(Source category: О, Кудай, айланайын Кудайым)
(Bahaiprayers.net ID: 4018)
