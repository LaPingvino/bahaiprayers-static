+++
title = 'Prayer bpn11053 in '
author = 'Bahá'u'lláh'
tags = ['lang-97', 'bpn-unsorted']
+++
હે  મારા નાથ, મારા પ્રભુ, તારાં યશોગાન ગવાય ! તારૂં ઘામ એટલું ઊંચે આવેલું છે અને તારી શકિત એટલી તો અમાપ છે કે તારા નામનો જાપ કરવા માગું છું ત્યારે એમાં અંતરાય આવે છે, કારણ કે તારા આખા સામ્રરાજયમા પ્રસરે તેટલાં તારા યશોગાન કરૂં તો પણ મને જણાઈ આવશે કે તારી પ્રશંસા માટે મેં ઉચ્ચારેલા શબ્દો ફકત મારા જેવા જ માણસોને લાગુ પડતા હશે, જે પોતે પણ તારા જ બનાવેલા છે અને જે તારા આદેશના સામર્થ્યથી સર્જાયા છે તથા તારી ઈચ્છા શકિતથી એકનો મહિમાં આલેખવા બેસે છે ત્યારે એ આલેખન તારા સ્વરૂપથી કેટલું ઊચું છે તે વિશે મારી કલમનું કલ્પાંત હું સાંભળી સમજી શકું છું હું ખાત્રીપૂર્વક કહું છું કે તારા સિવાયનું બીજું સર્વ કંઈ તારૂં સૃજન છે અને તારી હથેળીના પોલાણમાં જ એ વસે છે. તું તારા પ્રાણીઓના કાર્યો અને સ્તુતિઓનો સ્વીકાર કરે છે તે જ તારી કૃપા, ઉદાર અનુગ્રહના ચમત્કારનું, તારા ઔદાર્ય અને વિઘાનનાં અભિવ્યકિતની સાબિતી સમાન છે. 
હે મારા નાથ, તે તારા જે મહાનતમ નામે પ્રકાશને અગ્નિથી અને સત્ને અસત્થી છૂટું પાડયું તેનો ઉચ્ચાર કરીને હું તને આજીજી કરૂં છું કે તું મારા પર અને મારા  પ્રિયજનો પર આ લોક અને પરલોકનાં ઉત્તમોત્તમની વૃષ્ટિ  કર. પછી માનવચક્ષુ સમક્ષ કદીયે પ્રગટ થઈ ન હોય એવી અદ્ભૂત ભેટસોગાદો અમને આપ. ખરેખર તું  જ સમગ્ર સૃષ્ટિનો રચયિતા છે. તારા સિવાય બીજો કોઈ ઈશ્વર નથી. તું સર્વશકિતમાન, સર્વથા ભવ્ય અને ઉચ્ચત્તમ છે.
