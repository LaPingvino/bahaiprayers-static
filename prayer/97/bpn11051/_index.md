+++
title = 'Prayer bpn11051 in '
tags = ['lang-97', 'bpn11051']
+++
હે ભગવાન, મારા નાથ ! તારો મહિમા ગાઉં છું તારા સંકેતો સમગ્ર સૃષ્ટિમાં છવાયેલા છે. તારા મુખચંન્દ્રની આભાથી પૃથ્વી અને સ્વર્ગ પ્રકાશિત થાય છે. તારી કરૂણા સમગ્ર સર્જિત પદાર્થોની પાર જાય છે. તારું ઔદાર્ય સમગ્ર બ્રહ્માંડમાં પથરાયેલું છે. હું તને ભજું છું કે જેથી તારાથી મને દૂર રાખનારા બઘા અંતરાયો ચીરીને હું તારી પ્રબળ પ્રેરણાના ઉદ્ગમસ્થાન સુઘી, તારા આવિર્ભાવના તેજોમય ઝરા સુઘી પહોચી શકું અને તારી અસીમ કૃપાનાં અગણિત દાન પ્રાપ્ત કરૂં, તારી સમીપતા અને તારા આનંદના સમુદ્રમાં ડૂબકીઓ મારી શકું. 
હે સ્વામી, તારા યુગમાં તારા વિશેના જ્ઞાનથી વંચિત રાખીને મને દુઃખી ન કર. તારા માર્ગદર્શનરૂપી વસ્ત્ર મારી પાસેથી ખૂંચવી ન લે. તારા ‘પરમકૃપાળું’, એવા બિરૂદની પ્રતિષ્ઠા થઈ તે સ્વર્ગભૂમિ રિઝવાન´ માંથી ઊતરેલી ઘન્ય જીવનસરિતામાંથી મને જળનું પાન કરાવ કે જેથી મારી આંખ ઊઘડે, મારો ચહેરો ચમકી ઊઠે, મારા હૃદયને ઘરપત મળે, મારા આત્મામાં જ્ઞાનનાં´ અજવાળાં પથરાય અને મારાં ચરણોમાં દ્રઢતા આવે. 
તું અનાદિ કાળથી જ પોતાની શકિતના બળે સમગ્ર ભૂતસૃષ્ટિ કરતાં  સર્વોપરિ રહ્યો છે અને પોતાની ઈચ્છાથી પ્રેરિત થઈને સકળ પદાર્થો બનાવ્યા છે. આ પૃથ્વીના પટ ઉપર કે નભોમંડળમાં તારા હેતુને નિષ્ફળ બનાવે એવું કશું જ નથી. તો હે મારા સ્વામી, તારી કરૂણાભીની કૃપા અને ઉદારતાથી મારા ઉપર દયા કર. તાર એકત્વરૂપી વૃક્ષની જુદી જુદી ડાળીએ બેસીને તારી સ્તુતિ કરતાં પંક્તિઓનાં મઘુર ગાન સાંભળવા માટે મારા કાનને પ્રેરિત કર. 
તું મહાન દાતા છે, સદા ક્ષમાવાન છે, અત્યંત કરૂણામય છે.

-- Bahá'u'lláh
