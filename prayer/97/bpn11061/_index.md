+++
title = 'Prayer bpn11061 in '
tags = ['lang-97', 'bpn-unsorted']
+++
હે પરમાત્મા ! હે પ્રભુ તું જુએ છે કે, તારાં પ્રાણીઓની સામે હું નબળો, દીન અને વિનમ્ર છું છતાં પણ તારી શકિત અને સામથ્ર્યમાં વિશ્વાસ તથા પૂર્ણ આસ્થા રાખીને તારા સબળ સેવકોમાં તારા ઉપદેશનો પ્રચાર કરવા હું ઉઠયો છું.  
હે નાથ, હું તો કપાયેલી પાંખવાળુ પક્ષી છું પરંતું તારા અનંત આકાશને આંબવા ઈચ્છું છું. તારી અનુકંપા અને દયા વિના, તારી સંમતિ અને સહાય વિના, એ બની જ કેમ શકે? 
હે સ્વામી, મારી નબળાઈની દયા ખાઈને મને તારા સામર્થ્યથી સશકત બનાવ ! હે સ્વામી, મારી નિર્વિયતા  પર દયા લાવીને તારી શકિત અને રાજસિક ગૌરવથી મને મદદ કર ! 
હે પાલક ! તારી પવિત્ર પ્રાણફૂંકથી તો નબળામાં નબળો જીવ પણ માગ્યું મેળવી શકે છે, ઘારે તેનો માલિક બની શકે છે. ખરેખર, આ પહેલાં તેં તારા સેવકોને મદદ કરી છે; તેઓ પણ તારી સૃષ્ટિમાં સૌથી નબળા હતા, લોકોમાં સૌથી હીન હતા અને એ વખતના જગતના રહેવાસીઓમાં  તદ્દન પામર હતા; પરંતુ તારી કૃપા અને શકિત થકી માનવજાતમાં જે સૌથી ભવ્ય અને સૌથી ઉત્તમ હતા એમનાથી પણ એ આગળ વઘી ગયા. ક્ષુદ્ર જંતુમાંથી રાજસી બાજ બની ગયા, ખાબોચિયામાંથી સમુદ્ર બની ગયા. એ બઘું તારા જ વરદાન અને તારી જ દયાને પ્રતાપે થયું. તારી મહાકૃપાથી તેઓ પથપ્રદર્શનના ક્ષિતિજે ચમકતા તારા, અમરત્વના નંદનવનમાં કૂજન કરતાં પક્ષી, જ્ઞાન તથા શાણપણનાં વનોમાં ગર્જના કરતા વનરાજ તથા જીવનસાગરમાં તરતા મહામચ્છ જેવા બની ગયા. 
ખરેખર તું દયાળુ છે. સમર્થ અને શકિતશાળી છે. કૃપાળુઓમાં અત્યંત કૃપાળુ છે.

-- Abdu'l-Bahá
