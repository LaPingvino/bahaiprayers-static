+++
title = 'Prayer bpn11070 in '
author = 'Abdu'l-Bahá'
tags = ['lang-97', 'bpn-unsorted']
+++
એ જ છે પરમેશ્વર ! 
હે સ્વામી, મારા ઈશ્વર, મારા પ્રાણેશ્વર! આ તારા સેવકો છે. એમણે તારો દિવ્ય સંદેશ સાંભળ્યો છે. તારી પાવન વાણી એમને કાને પડી છે અને તારી હાકલ સાંભળીને તેઓ ઊઠયા છે. એમણે તારામાં શ્રદ્ધા રાખી છે, તારા અદ્ભૂત સ્વરૂપના એ સાક્ષી છે. તારી સાબિતીઓને એમણે માની છે. તારા વિશેના પુરાવાઓ સાચા છે. એવું એમણે કહ્યું છે તેઓ તરે માર્ગ ચલ્યા છે. તારા પથપ્રદર્શનનું અનુસરણ કર્યું છે. એમણે તારાં રહસ્યો ખોળી કાઢયાં છે, અને તારા પવિત્ર ગ્રંથના ગોપિતાર્થો, તારા આખ્યાનનાં કાવ્યો, તારા ઉદ્ગારો અને પત્રીઓને તેઓ બરાબર સમજયાં છે. તારી જયોતિ અને ભવ્યતાના ઉપવસ્ત્રનો છેડો એમણે પકડી લીઘો છે. તારી સંવિદામાં એમનાં કદમો દ્ઢતાથી મંડાય છે. તારા પાવન આદેશપત્ર વિશે એમનાં હૃદયોએ દ્ઢતા ઘારણ કરી છે. નાથ! એમનાં હૈયામાં તારા દિવ્ય આકર્ષણની જયોત જગાવી દે. તથા પ્રેમ અને સમજણના પક્ષીને એમના હૃદયોમાં ગીત ગાતું કરી દે. તેઓ તારી પવિત્ર વાણી જેવા જ સચોટ સંકેત, ભવ્ય ઘ્વજ અને પરિપૂર્ણ બને એવા આશીર્વાદ આપ. એમના મારફતે તારા ઘર્મનું ઉત્થાન કર. તારી યશપતાકાઓ ફરકાવ અને દૂરસુદૂર તારી ભવ્યતાનો પ્રસાર કરાવ. એમના મારફતે તારા મહાન ઘર્મને વિજયી બનાવ. તારા પ્રિયજનોની પીઠ મજબૂત કર. તારા નામનો મહિમા ગાવામાં એમની જીભને નિરંકુશ બનાવી દે. તારી પવિત્ર ઈચ્છા અને આનંદ સિદ્ધ કરવામાં એમને પ્રેરણા આપ. તારા પવિત્ર સામ્રાજયમાં એમના મુખમંડળ પર દીપિત રેખાઓ અંકિત કરી દે અને તારા ઘર્મના વિજય માટે તત્પર થવામાં એમને મદદ કરીને એમના આનંદમાં વૃદ્ધિ કર. 
હે જગતના નાથ ! અમે અશકત છીએ, તારી પવિત્રતાની કસ્તુરીની સુવાસ ફેલાવવા માટે એમને સશકત બનાવ. અમે નિર્ઘન છીએ, તારા દૈવી એકત્વના રાશિમાંથી અમને ઘનસંપન્ન બનાવ. અમે નગ્ન છીએ, અમને તારી વિપુલતાનાં વસ્ત્રો પહેરાવ. અમે પાપી છીએ, કરુણા, અનુગ્રહ અને ઉદારતાથી અમને ક્ષમા કર. તું ખરેખર સહાયક, મદદગાર, કરુણામય, શકિતવાન અને સમર્થ છે. જે દ્રઢ અને અડીખમ રહે એમને ભવ્યતાઓની ભવ્યતા પ્રાપ્ત થાય છે.
