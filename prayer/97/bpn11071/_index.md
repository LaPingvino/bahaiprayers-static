+++
title = 'Prayer bpn11071 in '
author = "Abdu'l-Bahá"
tags = ['lang-97', 'bpn-unsorted']
+++
એ કરૂણાસાગર છે! પૂર્ણ ઉદાર છે! હે  પ્રભુ, મારા પરમેશ્વર! તું મને જુએ છે; જાણે છે; તું મારો આશ્રય અને શરણું છે. તારા સિવાય બીજું કદીયે મેં માગ્યું નથી અને માગવાની ઈચ્છા પણ નથી; તારો પ્રેમપંથ છોડીને બીજા કોઈ માર્ગે  હું કદાપિ ચાલ્યો નથી કે ચાલવા માગતો પણ નથી. દુઃખની અંઘારઘેરી રાતમાં મારી આંખો આસ્થા અને આશા ભરી નજરે તારી અનંત કૃપાના પ્રભાતની ક્ષિતિજમાં મંડાય છે અને અરુણોદય થતાં જ મારો ઊંઘરેટો આત્મા નવસ્ફૂર્તિમય રહે છે અને તારાં સૌદર્ય અને પરિપૂર્ણતાને યાદ કરીને બળ પ્રાપ્ત કરે છે. તારી કૃપાની મહેરથી નાનુંસંરખુ ટીપું પણ એક અનંત નિર્બાઘ સમુદ્ર બની રહશે, નાનો કણ પણ તારી પ્રેમકૃપાની છાલક લાગવાથી ચમકતા સિતારા જેમ પ્રકાશી ઊઠશે. 
હે પાવક પરિશુદ્ધ, તારા રક્ષણમાં અમને આશ્રય આપ. તું સર્વસપદાવાન પાલક છે. આ તારો ઉત્સાહથી થનગનતો દાસ છે. એને આ જીવન સૃષ્ટિમાં  તરા પ્રેમમાં અવિચળ અને દૃઢ  રહેવામાં મદદ કર. આ તુટેલી પાંખવાળું પંખી સ્વર્ગીય વૃક્ષ પરના તારા દૈવી માળમાં આશરો લે તેની પરવાનગી આપ.
