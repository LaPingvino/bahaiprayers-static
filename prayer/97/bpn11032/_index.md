+++
title = 'Prayer bpn11032 in '
author = "Bahá'u'lláh"
tags = ['lang-97', 'bpn-unsorted']
+++
હે પ્રભુ, મારા સ્વામી! તારા ગુણગાન થાઓ. જેને તેં તારી શાશ્વત સત્તા દ્વારા ઊંચે ઉઠાવ્યો છે તેનું પતન ન કર, જેને તેં તારા અમરત્વના છાયામંડપમાં પ્રવેશ આપ્યો છે તેને  તારાથી દૂર ન કર. હે પ્રભુ, જેને તેં તારા સ્વામીત્વના છત્ર નીચે આવવા દીઘો તેને શું તું તારાથી વિમુખ કરી દઈશ હે મારા હૃદયની આકાંક્ષા, જેનો તું આશ્રયદાતા બન્યો છે તેને શું તું દૂર ઘકેલી દઈશ? જેને તેં ઊંચે આણ્યો તેને શું તું નીચે પાડી શકે? તને યાદ કરવાની તેં જેને શકિત આપી તેને તું શું ભૂલી શકે?  
હે જગત્પતિ! તારો મહિમા અપાાર છે, અપરંપાર છે! સમગ્ર સૃષ્ટિનો તું જ આરંભકાળથી અઘિશાસક છે, એનો નિયંતા છે, અને અનંતકાળ સુઘી તું એનો સ્વામી અને નિયામક રહશે. હે મારા પ્રભુ, તારો મહિમા અપાર છે, અપરંપાર છે! જો તું જ તારા સવકો પ્રત્યે દયા કરવાનું છોડી દેશે તો એમના પ્રત્યે બીજો કોણ દયા કરશે? જો તું તારા પ્રિયજનોના પાલનનો ઈન્કાર કરશે તો એમનું પાલન કરે એવો કોણ છે? 
 હે પ્રભુ, તારો મહિમા અપાર છે. અપરંપાર છે! તારા સત્ય થકી તારી ભકિત થાય છે, અને અમે સર્વે, ખરેખર જ, તને ભજીએ છીએ. તું તારા ન્યાય દ્વારા વ્યકત થાય છે અને અમે સૌ ખરેખર, તારા જ ક્ષાસી છે તું તારી કૃપા થકી પ્રિય છે. તારા સિવાય બીજો કોઈ ઈશ્વર નથી. તું સંકટમાં સહાયક અને સ્વયંપૂર્ણ છે.
