+++
title = 'Prayer bpn12776 in '
tags = ['lang-108', 'bpn12776']
+++
ຂ້າແດ່ພຣະຜູ້ເປັນນາຍຂອງຂ້າພະອົງ! ພຣະອົງຊົງຮູ້ວ່າ ປະຊາຊົນຖືກຫ້ອມລ້ອມດ້ວຍຄວາມເຈັບປວດ ແລະ  ຄວາມ ຫາຍຍະນະ ຖືກຫ້ອມລ້ອມດ້ວຍຄວາມທຸກທໍລະມານ  ແລະຄວາມຫຍຸ້ງຍາກ  ຄວາມທຸກຍາກ  ແລະ  ເຄາະຮ້າຍທຸກຢ່າງໂຈມຕີມະນຸດ  ປະດຸດດັ່ງງÑຮ້າຍ   ບໍ່ມີທີ່ກໍາບັງ ຫຼື ທີ່ລີ້ໄພໃດສໍາລັບມະນຸດ  ນອກຈາກພາຍໃຕ້ປີກແຫ່ງການປົກປ້ອງຄຸ້ມ
ຄອງ ແລະ ອາລັກຂາຂອງພຣະອົງ.
     ຂ້າແດ່ພຣະຜູ້ຊົງປານີ! ຂ້າແດ່ພຣະຜູ້ເປັນນາຍຂອງຂ້າ ພະອົງ! ຂໍໃຫ້ຄວາມຄຸ້ມຄອງຂອງພຣະອົງ ເປັນເກາະປ້ອງ ກັນຂ້າພະອົງ ການປົກປ້ອງຄຸ້ມຄອງຂອງພຣະອົງ ເປັນໂລ່ ກໍາບັງຂ້າພະອົງ ຄວາມຖ່ອມຕົວຕໍ່ປະຕູແຫ່ງຄວາມເປັນ ໜຶ່ງຂອງພຣະອົງ ເປັນຜູ້ອະພິບານຂ້າພະອົງ ການປົກປ້ອງ ແລະອາລັກຂາຂອງພຣະອົງເປັນປາການ ແລະທີ່ອາໄສຂອງ ຂ້າພະອົງ ຂໍຊົງປົກປ້ອງຂ້າພະອົງ ໃຫ້ພົ້ນຈາກການ ຊັກຈູງຂອງຄວາມເຫັນແກ່ຕົວ ແລະ ກິເລດ ຂໍຊົງອະພິບານ ຂ້າພະອົງ  ໃຫ້ພົ້ນຈາກຄວາມເຈັບປ່ວຍ   ຄວາມທຸກຍາກ
ຄວາມຫຸ້ຍງຍາກ  ແລະ  ການທົດສອບທີ່ສາຫັດ.
       ແທ້ຈິງແລ້ວ  ພຣະອົງຄື  ພຣະຜູ້ຊົງຄຸ້ມຄອງ  ພຣະຜູ້ອະພິບານ  ພຣະຜູ້ອາລັກຂາ ພຣະຜູ້ຊົງພຽງພໍ ແລະ ແທ້ຈິງແລ້ວ  ພຣະອົງຄື  ພຣະຜູ້ຊົງປານີ ຂອງພຣະຜູ້ຊົງປານີທີ່ສຸດ.

-- Abdu'l-Bahá
