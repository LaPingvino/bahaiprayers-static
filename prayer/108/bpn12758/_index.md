+++
title = 'Prayer bpn12758 in '
author = "Abdu'l-Bahá"
tags = ['lang-108', 'bpn-unsorted']
+++
ຂ້າແດ່ພຣະຜູ້ເປັນນາຍ !  ຂ້າພະອົງທັງຫຼາຍໜ້າສົງສານ  ໂປດຊົງເມດຕາຕໍ່ຂ້າພະອົງທັງຫຼາຍ  ພວກຂ້າພະອົງຍາກໄຮ້  ໂປດປະທານສ່ວນແບ່ງຈາກມະຫາສະໝຸດ  ແຫ່ງຄວາມມັ່ງຄັ່ງຂອງພຣະອົງ   ຂ້າພະອົງທັງຫຼາຍຂັດສົນ  ໂປດຄໍ້າຈຸນຂ້າພະອົງທັງຫຼາຍ   ຂ້າພະອົງທັງຫຼາຍຕົກຕໍ້າ   ໂປດຊ່ວຍໃຫ້ຂ້າພະອົງທັງຫຼາຍຮຸ່ງເຮືອງ     ສັດປີກໃນທ້ອງຟ້າ ແລະ ສັດປ່າໃນທົ່ງໄດ້ຮັບອາຫານແຕ່ລະວັນ ຈາກພຣະອົງ, ແລະ ທຸກຊີວິດໄດ້ຮັບການດູແລ  ແລະ ຄວາມເມດຕາຮັກໃຄ່ຈາກພຣະອົງ.
     ຂໍຊົງຢ່າພາກພຣະກະລຸນາ ອັນລໍ້າເລີດ ຂອງພຣະອົງ ໄປຈາກຜູ້ທີ່ອ່ອນແອ ຂໍຊົງເອື້ອເຟື້ອເພື່ອແຜ່ ຜູ້ທີ່ຊ່ວຍຕົວ ເອງບໍ່ໄດ້ນີ້ ດ້ວຍອໍານາດຂອງພຣະອົງ.
     ຂໍຊົງປະທານອາຫານ ແລະ ປັດໃຈໃນການດໍາລົງຊີວິດ ແກ່ຂ້າພະອົງທັງຫຼາຍ  ເພື່ອວ່າຂ້າພະອົງທັງຫຼາຍຈະບໍ່ຕ້ອງເພິ່ງຜູ້ໃດນອກຈາກພຣະອົງ    ຈະໄດ້ສົນທະນາກັບພຣະອົງຜູ້ດຽວ  ຈະໄດ້ເດີນໃນວິຖີຂອງພຣະອົງ ແລະ ປະກາດຄວາມເລິກລັບຂອງພຣະອົງ ພຣະອົງຄື ພຣະຜູ້ຊົງມະຫິທານຸພາບ ພຣະຜູ້ຊົງປ່ຽມໄປດ້ວຍຄວາມຮັກ   ພຣະຜູ້ຊົງຈັດຫາປັດໃຈໃຫ້ມະນຸດຊາດທັງປວງ.
