+++
title = 'Prayer bpn12542 in '
author = "Abdu'l-Bahá"
tags = ['lang-107', 'bpn-unsorted']
+++
Oh Ita-Boot Na’i laran-di’ak! Haraik ho laran-murak liras lalehan nian ba manu-ki’ik ida-idak sira ne’e no fó ba sira forsa espirituál atu nune’e sira bele semo liuhosi espasu rohan-laek ida ne’e no bele sa’e ba tutun aas Reinu ‘Abhá nian.
Oh Na’i! Hametin ai-oan fraku hirak ne’e katak ida-idak bele sai ai-hun ida ne’ebé fó fuan, tebar no buras. Halo klamar sira ne’e sai vitoriozu liuhosi poténsia husi Ita-Boot nia tropa lalehan nian, katak sira bele hanehan forsa husi sala no ignoránsia no bele loke bandeira amizade no matadalan nian iha ema nia leet; katak sira bele, hanesan anin primavera nian, haburas no refreska ai-horis sira husi klamar sira ema nian no hanesan udan iha tempu primavera halo matak no buras du’ut-laran husi rejiaun ne'ebá.
Ita-Boot mak iha Kbiit no Podér. Ita-Boot mak Haraik-Na’in no Hadomi-Na’in ba hotu-hotu.
