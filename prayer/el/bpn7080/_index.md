+++
title = 'Prayer bpn7080 in ελληνικά'
tags = ['lang-el', 'bpn-unsorted']
+++
∆όξα σε Σένα, ω Θεέ µου! Μία από τις δούλες Σου, που έχει πιστέψει σε Σένα και στα σηµεία Σου, έχει εισέλθει κάτω από τη σκιά του δέντρου της ενότητάς Σου. ∆ώσε της να πιει, ω Θεέ µου, στο Όνοµά Σου, το Φανερό και το Κρυµµένο, από τον εκλεκτό σφραγισµένο Οίνο Σου, ώστε να την αποµακρύνει από τον εαυτό της και να την κάνει να γίνει πλήρως αφοσιωµένη στην ανάµνησή Σου, και εντελώς αποδεσµευµένη από οποιονδήποτε εκτός από Σένα.

Τώρα που Εσύ έχεις αποκαλύψει σ’ αυτήν τη γνώση για Σένα, ω Κύριέ µου, µην της αρνείσαι, µα τη γενναιοδωρία Σου, τη χάρη Σου· και τώρα που την έχεις καλέσει στον Εαυτό Σου, µη την οδηγείς µακριά Σου, µε τη χάρη Σου. Εφοδίασέ την κατόπιν, µε εκείνο που υπερέχει όλων όσων µπορούν να βρεθούν πάνω στη γη Σου. Εσύ είσαι, αληθινά, ο Πλέον Γενναιόδωρος, του Οποίου η Χάρη είναι απέραντη.

Εάν χορηγούσες σε ένα από τα πλάσµατά σου αυτό που θα ήταν ίσο µε τα βασίλεια της γης και του ουρανού, δε θα λιγόστευε ούτε ένα άτοµο από την απεραντοσύνη της επικράτειάς Σου.

Πολύ µεγαλύτερος είσαι Εσύ από τον Μέγα που συνηθίσουν οι άνθρωποι να Σε αποκαλούν, διότι ένας τέτοιος τίτλος είναι µόνο ένα από τα ονόµατά Σου που δηµιουργήθηκαν όλα από µια απλή ένδειξη της θέλησής Σου.

∆εν υπάρχει άλλος Θεός εκτός από Σένα, το Θεό της δύναµης, το Θεό της δόξας, το Θεό της γνώσης και της σοφίας.

-- Bahá'u'lláh
