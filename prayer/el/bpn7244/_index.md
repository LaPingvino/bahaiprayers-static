+++
title = 'Prayer bpn7244 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
*(Αυτή η προσευχή, που έχει αποκαλυφτεί από τον Αµπντολ-Μπαχά, διαβάζεται στον Τάφο Του. Χρησιµοποιείται επίσης σαν προσωπική προσευχή!}

Όποιος απαγγέλλει αυτή την προσευχή µε ταπεινότητα και θέρµη θα φέρει χαρά και αγαλλίαση στην καρδιά αυτού του ∆ούλου· θα είναι ακόµα σαν να Τον συναντούσε πρόσωπο µε πρόσωπο.

Αυτός είναι ο Πανένδοξος!

Ω Θεέ, Θεέ µου! Ταπεινός και δακρυσµένος υψώνω τα χέρια µου ικετευτικά προς Εσένα και καλύπτω το πρόσωπο µου µέσα στη σκόνη σ’ εκείνο το Κατώφλι Σου, που είναι εξυψωµένο πάνω από τη γνώση των σοφών και πάνω από την εξύµνηση όλων εκείνων που Σε δοξάζουν.

Ευσπλαχνικά κοίταξε το δούλο Σου, ταπεινό και µετριόφρονα στην πύλη Σου, µε το βλέµµα του οφθαλµού του ελέους Σου και βύθισέ τον στον Ωκεανό της αιώνιας χάρης Σου.

Κύριε! Αυτός είναι ένας φτωχός και ταπεινός δούλος Σου, σαγηνευµένος από Σένα Σε εκλιπαρεί, είναι αιχµάλωτος στο χέρι Σου, προσεύχεται φλογερά σε Σένα, εµπιστεύεται Εσένα, και Σε καλεί και Σε ικετεύει δακρυσµένος µπροστά στο πρόσωπο Σου, λέγοντας: Ω Κύριε, Θεέ µου! ∆ώσε µου τη χάρη Σου να υπηρετήσω τους αγαπηµένους Σου, δυνάµωσέ µε στην υποτέλειά µου σε Σένα, φώτισε το µέτωπό µου µε το φως της λατρείας στην αυλή της αγιότητάς Σου και της προσευχής προς τη Βασιλεία του µεγαλείου Σου. Βοήθησέ µε να είµαι ανιδιοτελής στην ουράνια είσοδο της πύλης Σου και βοήθησέ µε να είµαι αποδεσµευµένος απ’ όλα τα πράγµατα µέσα στον άγιο Σου περίβολο. Κύριε! ∆ώσε µου να πιω από το δισκοπότηρο της ανιδιοτέλειας· ντύσε µε, µε το ένδυµά της και βύθισέ µε στον ωκεανό της. Κάνε µε σαν σκόνη στο µονοπάτι των αγαπηµένων Σου, και δώσε να µπορέσω να θυσιάσω την ψυχή µου για τη γη που έχει εξευγενιστεί από τα βήµατα των εκλεκτών Σου στο µονοπάτι Σου, ω Κύριε της Ύψιστης ∆όξας.

Με αυτή την προσευχή ο δούλος Σου Σε καλεί, την αυγή και τη νύχτα. Εκπλήρωσε την επιθυµία της καρδιάς του, ω Κύριε! Φώτισε την καρδιά του, χαροποίησε το στήθος του, άναψε το φως του, ώστε να µπορεί να υπηρετεί την Υπόθεσή Σου και τους δούλους Σου.

Εσύ είσαι ο Χορηγός, ο Συµπονετικός, ο Πλέον Ευεργετικός, ο Φιλεύσπλαχνος, ο Ελεήµων, ο Οικτίρµων.
