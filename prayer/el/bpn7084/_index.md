+++
title = 'Prayer bpn7084 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
Εξυµνηµένο είναι το όνοµά Σου, ω Θεέ µου, γιατί φανέρωσες την Ηµέρα που είναι η Βασίλισσα των Ηµερών, την Ηµέρα που ανακοίνωσες στους εκλεκτούς Σου και στους Προφήτες Σου στις πιο έξοχες Πινακίδες Σου, την Ηµέρα κατά την οποία διέχυσες τη λαµπρότητα της δόξας όλων των ονοµάτων Σου πάνω σ’ όλα τα δηµιουργήµατα. Μεγάλη είναι η ευδαιµονία για οποιονδήποτε έχει στραφεί προς Εσένα, και έχει εισέλθει στην παρουσία Σου και έχει συλλάβει τους τόνους της φωνής Σου.

Σε ικετεύω, ω Κύριέ µου, στο όνοµα Εκείνου, γύρω από τον Οποίο στρέφεται λατρευτικά το βασίλειο των ονοµάτων Σου, να βοηθήσεις µεγαλόψυχα εκείνους, οι οποίοι Σου είναι αγαπητοί, να δοξάζουν το λόγο Σου µεταξύ των δούλων Σου και να διαδίδουν πλατιά τη ∆όξα Σου ανάµεσα στα πλάσµατά Σου, έτσι ώστε η έκσταση της Αποκάλυψής Σου να γεµίσει τις ψυχές όλων των κατοίκων της δικής Σου γης.

Αφού Εσύ τους έχεις οδηγήσει, ω Κύριέ µου, προς το ζωοποιό ύδωρ της χάρης Σου, δώσε, µε τη θεία Σου δωρεά, να µην κρατηθούν µακριά Σου· και εφόσον Εσύ τους έχεις καλέσει στην κατοικία του θρόνου Σου, µην τους αποµακρύνεις από την Παρουσία Σου, χάρη της στοργικής Σου καλοσύνης. Στείλε τους ό, τι θα τους αποδεσµεύσει τελείως από οτιδήποτε εκτός από Σένα, και κάνε τους ικανούς να πετάξουν στον ουρανό της εγγύτητάς Σου, κατά τέτοιο τρόπο, ώστε ούτε η επιρροή του καταπιεστή, ούτε οι υπαινιγµοί εκείνων που δεν έχουν πιστέψει σε Σένα, τον Πάνσεπτο και Παντοδύναµο, δε θα µπορούν να τους κρατήσουν µακριά Σου.
