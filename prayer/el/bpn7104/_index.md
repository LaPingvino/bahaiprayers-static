+++
title = 'Prayer bpn7104 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
Μεγάλο είναι το Όνοµά Σου, ω Κύριε, Θεέ µου! Εσύ είσαι Εκείνος τον Οποίο τα πάντα λατρεύουν και ο Οποίος δε λατρεύει κανέναν, ο Οποίος είναι Κύριος των πάντων και δεν είναι υποτελής κανενός, ο Οποίος γνωρίζει τα πάντα και δε γνωρίζεται από κανέναν. Εσύ θέλησες να κάνεις τον Εαυτό Σου γνωστό στους ανθρώπους· γι’ αυτό, µε µια λέξη του Στόµατός Σου, δηµιούργησες την πλάση και έφτιαξες το σύµπαν. ∆εν υπάρχει άλλος Θεός εκτός από Σένα, τον Πλάστη, το ∆ηµιουργό, τον Παντοδύναµο, τον Πανίσχυρο.

Σε ικετεύω, στο όνοµα αυτού ακριβώς του λόγου που έχει λάµψει πάνω από τον ορίζοντα της θέλησής Σου, να µε κάνεις ικανό να πιω βαθιά από τα ζώντα ύδατα, µε τα οποία Εσύ έχεις ζωογονήσει τις καρδιές των εκλεκτών Σου και έχεις ξυπνήσει τις ψυχές εκείνων που Σε αγαπούν, ώστε να µπορώ πάντοτε και κάτω απ’ όλες τις συνθήκες, να στρέφω το πρόσωπό µου ολοκληρωτικά προς Εσένα.

Εσύ είσαι ο Θεός της ισχύος, της δόξας και της γενναιοδωρίας. ∆εν υπάρχει άλλος Θεός έκτος από Σένα, τον Υπέρτατο Άρχοντα, τον Πανένδοξο, τον Παντογνώστη.
