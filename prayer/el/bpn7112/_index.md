+++
title = 'Prayer bpn7112 in ελληνικά'
author = "Abdu'l-Bahá"
tags = ['lang-el', 'bpn-unsorted']
+++
Ω Κύριε, Θεέ µου και Καταφύγιό µου στη συµφορά µου! Ασπίδα µου και Σκέπη µου στις οδύνες µου! Άσυλο και Καταφύγιό µου σε ώρα ανάγκης και Σύντροφέ µου στη µοναξιά µου!

Στην αγωνία µου Παρηγοριά µου, και στην αποµόνωσή µου ένας Φίλος αγαπητός! Ο Λυτρωτής από τις οδύνες της θλίψης µου και ο Συγχωρών τις αµαρτίες µου! Στρέφοµαι ολοκληρωτικά προς Εσένα, ικετεύοντάς Σε µε πάθος µε όλη την καρδιά µου, το νου µου και τη γλώσσα µου, να µε προφυλάξεις απ’ όλα που αντιβαίνουν στη θέλησή Σου, σ’ αυτό τον κύκλο της θείας Σου ενότητας, και να µε καθαρίσεις από κάθε ακαθαρσία που θα µε εµποδίσει από το να αναζητώ, άσπιλος και αµόλυντος, τη σκιά του δέντρου της χάρης Σου.

Ελέησε, ω Κύριε, τους αδύνατους, θεράπευσε τους αρρώστους και σβήσε τη φλογερή δίψα.

Χαροποίησε το στήθος, µέσα στο οποίο σιγοκαίει η φωτιά της αγάπης Σου και άναψέ το µε τη φλόγα της ουράνιας αγάπης και του ουράνιου πνεύµατός Σου.

Ντύσε τους ναούς της θείας ενότητας µε το ένδυµα της αγιότητας και στέψε µε, µε το στέµµα της εύνοιάς Σου.

Φώτισε το πρόσωπό µου µε την ακτινοβολία του ήλιου του ελέους Σου και ευσπλαχνικά βοήθησέ µε να υπηρετώ στο άγιο Σου κατώφλι.

Κάνε την καρδιά µου να ξεχειλίσει από αγάπη για τα πλάσµατά Σου και δώσε να γίνω το σύµβολο του ελέους Σου, το σηµείο της χάρης Σου, ο υποκινητής της οµόνοιας ανάµεσα στους αγαπηµένους Σου, αφοσιωµένος σε Σένα, µνηµονεύοντας Εσένα και ξεχνώντας τον εαυτό µου, αλλά πάντοτε προσεκτικός σ’ ό, τι είναι δικό Σου.

Ω Θεέ, Θεέ µου! Μην κρατάς µακριά µου τους ήπιους ανέµους της συγνώµης και της χάρης Σου, και µη µου στερείς τις πηγές της βοήθειας και της εύνοιάς Σου.

Κάτω από τη σκιά των προστατευτικών Σου φτερούγων άφησε µε να φωλιάσω και ρίξε πάνω µου το βλέµµα Σου που προστατεύει τα πάντα.

Λύσε τη γλώσσα µου για να εγκωµιάζω το όνοµά Σου ανάµεσα στους ανθρώπους Σου, έτσι ώστε η φωνή µου να υψωθεί σε µεγάλες συγκεντρώσεις και να ρέει από τα χείλη µου ο χείµαρρος των επαίνων Σου.

Εσύ είσαι, αληθινά, ο Φιλεύσπλαχνος, ο ∆οξασµένος, ο Ισχυρός, ο Παντοδύναµος!
