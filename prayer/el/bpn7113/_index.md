+++
title = 'Prayer bpn7113 in ελληνικά'
tags = ['lang-el', 'bpn7113']
+++
Αυτός είναι ο Φιλεύσπλαχνος, ο Ευεργετικός στους πάντες! Ω Θεέ, Θεέ µου! Συ µε βλέπεις, Συ µε γνωρίζεις· Συ είσαι το Καταφύγιο και το Άσυλό µου. Κανέναν δεν έχω αναζητήσει ούτε θα αναζητήσω, εκτός από Σένα, κανένα µονοπάτι δεν έχω πατήσει ούτε θα πατήσω, εκτός από το µονοπάτι της αγάπης Σου. Στο σκοτάδι της απελπισίας η όρασή µου στρέφεται µε προσδοκία και γεµάτη ελπίδα προς την αυγή της άπειρής Σου εύνοιας και την ώρα της χαραυγής η µαραµένη µου ψυχή αναζωογονείται και ενισχύεται µε την ανάµνηση της ωραιότητας και τελειότητάς Σου. Αυτός, τον οποίο η χάρη του ελέους Σου βοηθά, κι ας είναι µόνο µια σταγόνα, θα γίνει απέραντος ωκεανός και το απλούστερο άτοµο που βοηθείται από το χείµαρρο της στοργικής Σου καλοσύνης, θα φωτίζει ακόµα και σαν το λαµπερό αστέρι.

∆ώσε άσυλο κάτω από την προστασία Σου, ω Συ Πνεύµα της αγνότητας, Εσύ ο Οποίος είσαι ο Γενναιόδωρος Χορηγός, σ’ αυτό τον εκστασιασµένο, φλογισµένο υπηρέτη Σου. Βοήθησέ

τον σ’ αυτό τον κόσµο της ύπαρξης, να παραµείνει ακλόνητος και σταθερός στην αγάπη Σου και δώσε, ώστε αυτό το πληγωµένο πουλί να φτάσει σ’ ένα καταφύγιο και άσυλο στη θεϊκή Σου φωλιά, που βρίσκεται πάνω στο ουράνιο ∆έντρο.

-- Abdu'l-Bahá
