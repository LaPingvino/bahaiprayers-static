+++
title = 'Prayer bpn7051 in ελληνικά'
author = "Abdu'l-Bahá"
tags = ['lang-el', 'bpn-unsorted', "Abdu'l-Bahá"]
+++
Ω Συ αγαθέ Κύριε! Ω Συ ο Οποίος είσαι γενναιόδωρος και ελεήµων! Είµαστε οι δούλοι στο κατώφλι Σου και έχουµε συγκεντρωθεί κάτω από την προστατευτική σκιά της θείας ενότητάς Σου. Ο ήλιος του ελέους Σου λάµπει πάνω σ’ όλους και τα σύννεφα της γενναιοδωρίας Σου στέλνουν βροχή σ’ όλους. Οι δωρεές Σου περιβάλλουν τα πάντα, η στοργική Σου πρόνοια συντηρεί τα πάντα, η προστασία Σου σκεπάζει τα πάντα και οι λάµψεις της εύνοιάς Σου φωτίζουν τα πάντα. Ώ Κύριε! Χάρισέ µας τις άπειρες δωρεές Σου και άφησε να λάµψει το φως της καθοδήγησής Σου. Φώτισε τα µάτια και χαροποίησε τις καρδιές µε διαρκή χαρά. ∆ώσε νέο πνεύµα σ’ όλους τους ανθρώπους και χάρισέ τους αιώνια ζωή. Άνοιξε τις πύλες της αληθινής κατανόησης και άφησε να λάµψει φωτοβόλα το φως της πίστης. Συγκέντρωσε όλους τους ανθρώπους κάτω από τη σκιά του ελέους Σου και κάνε τους να ενωθούν µε αρµονία, έτσι ώστε να γίνουν σαν τις ακτίνες ενός ήλιου, σαν τα κύµατα ενός Ωκεανού και σαν τους καρπούς ενός δέντρου.

Ας πιουν από την ίδια πηγή. Ας δροσιστούν από την ίδια αύρα. Ας δεχτούν φώτιση από την ίδια πηγή φωτός. Εσύ είσαι ο ∆ωρητής, ο Ελεήµων, ο Παντοδύναµος.
