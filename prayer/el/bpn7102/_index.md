+++
title = 'Prayer bpn7102 in ελληνικά'
tags = ['lang-el', 'bpn7102']
+++
Κάθε εγκώµιο, ω Θεέ µου, σε Σένα ανήκει, ο Οποίος είσαι η Πηγή κάθε δόξας και µεγαλοπρέπειας, µεγαλείου και τιµής, κυριαρχίας και εξουσίας, ύψους και χάρης, σεβασµού και δύναµης. Εσύ προτρέπεις οποιονδήποτε θέλεις να πλησιάζει στο Μέγιστο Ωκεανό και Συ απονέµεις σε οποιονδήποτε επιθυµείς την τιµή να αναγνωρίζει το Πανάρχαιο Όνοµά Σου. Απ’ όλους όσους βρίσκονται στον ουρανό και τη γη, κανείς δεν µπορεί να αντιταχθεί στην εκπλήρωση της κυρίαρχης Θέλησής Σου. Από την αιωνιότητα Εσύ κυβερνούσες ολόκληρη την πλάση και Συ θα συνεχίσεις για πάντα να ασκείς την εξουσία Σου πάνω σ’ όλα τα δηµιουργήµατα. ∆εν υπάρχει άλλος Θεός εκτός από Σένα, τον Παντοδύναµο, τον Πλέον Έξοχο, τον Πανίσχυρο, τον Πάνσοφο.

Φώτισε, ω Κύριε, τα πρόσωπα των δούλων Σου, ώστε να µπορούν να Σε αντικρίσουν· και καθάρισε τις καρδιές τους ώστε να στραφούν προς την αυλή της ουράνιας εύνοιάς Σου και να αναγνωρίσουν Εκείνον, ο Οποίος είναι η φανέρωση του Εαυτού Σου και η Χαραυγή της Ουσίας Σου. Αληθινά, Εσύ είσαι ο Κύριος όλων των κόσµων. ∆εν υπάρχει άλλος Θεός εκτός από Σένα, τον Αδέσµευτο, τον τα Πάντα Υποτάσσοντα.

-- Bahá'u'lláh
