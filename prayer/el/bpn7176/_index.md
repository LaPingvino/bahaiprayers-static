+++
title = 'Prayer bpn7176 in ελληνικά'
author = "Abdu'l-Bahá"
tags = ['lang-el', 'bpn-unsorted', "Abdu'l-Bahá"]
+++
Ω Εσύ Χορηγέ! Εσύ έχεις εµφυσήσει πάνω στους φίλους της ∆ύσης τη γλυκιά ευωδία του Αγίου Πνεύµατος, και µε το φως της θείας καθοδήγησης φώτισες το δυτικό ουρανό. Έχεις κάνει αυτούς που ήταν κάποτε αποµακρυσµένοι να ελκυστούν κοντά Σου· Εσύ έχεις κάνει τους ξένους να γίνουν στοργικοί φίλοι· Εσύ ξύπνησες αυτούς που κοιµόταν· Εσύ έχεις κάνει τους απρόσεκτους προσεκτικούς.

Ω Εσύ Χορηγέ! Βοήθησε αυτούς τους ευγενείς φίλους να κερδίσουν την ευχαρίστησή Σου, και κάνε τους ευχέτες τόσο για τον ξένο όσο και για το φίλο. Φέρε τους στον κόσµο ο οποίος είναι παντοτινός· δώσε τους ένα µερίδιο ουράνιας χάρης· κάνε τους να γίνουν αληθινοί Μπαχάι, ειλικρινά του Θεού· σώσε τους από είδωλα, και θεµελίωσέ τους σταθερά στην αλήθεια. Κάνε

τους σηµεία και τεκµήρια της Βασιλείας, λαµπερά άστρα πάνω από τους ορίζοντες αυτής της εφήµερης ζωής. Κάνε τους να είναι ανακούφιση και παρηγοριά στην ανθρωπότητα και υπηρέτες στην ειρήνη του κόσµου. Φαίδρυνέ τους µε τον οίνο της συµβουλής Σου και δώσε ώστε όλοι τους να µπορούν να βαδίζουν στο µονοπάτι των εντολών Σου.

Ω Εσύ Χορηγέ! Η πιο προσφιλής ευχή αυτού του υπηρέτη στο Κατώφλι Σου είναι να δει τους φίλους της Ανατολής και της ∆ύσης αγκαλιασµένους· να δει όλα τα µέλη της ανθρώπινης κοινωνίας συγκεντρωµένα µε αγάπη σε µια µοναδική, µεγάλη συνάθροιση, όπως οι µεµονωµένες σταγόνες του νερού, συγκεντρωµένες σε µια µεγάλη θάλασσα· να δει όλους σαν πουλιά σε ένα ροδόκηπο, σαν µαργαριτάρια ενός ωκεανού, σαν φύλλα ενός δέντρου, σαν ακτίνες ενός ήλιου.

Εσύ είσαι ο Ισχυρός, ο ∆υνατός, και Εσύ είσαι ο Θεός της δύναµης, ο Παντοδύναµος, ο Βλέπων τα πάντα.
