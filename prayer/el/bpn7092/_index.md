+++
title = 'Prayer bpn7092 in ελληνικά'
tags = ['lang-el', 'bpn7092']
+++
Εσύ γνωρίζεις, ω Θεέ, και είσαι µάρτυράς µου ότι δεν έχω άλλη επιθυµία στην καρδιά µου εκτός από το να φθάσω την ευχαρίστησή Σου, να επιβεβαιωθώ στην υπηρεσία µου για Σένα, να αφιερώνω τον εαυτό µου στην υπηρεσία Σου, να µοχθώ στο µεγάλο Σου αµπελώνα και να θυσιάζω τα πάντα στο µονοπάτι Σου. Εσύ είσαι ο Παντογνώστης και ο Βλέπων τα πάντα. ∆εν έχω καµία επιθυµία εκτός από το να στρέψω τα βήµατά µου, από την αγάπη µου για Σένα, προς τα όρη και τις ερήµους για να διακηρύξω δυνατά την έλευση της Βασιλείας Σου, και να υψώσω το κάλεσµά Σου ανάµεσα σε όλους τους ανθρώπους. Ω Θεέ! Άνοιξε το δρόµο σ’ αυτόν τον αβοήθητο, δώσε το φάρµακο σ’ αυτόν τον πάσχοντα και χορήγησε τη θεραπεία Σου σ’ αυτόν το θλιµµένο. Σε ικετεύω µπροστά στο κατώφλι Σου µε φλεγόµενη καρδιά και δακρυσµένα µάτια.

Ω Θεέ! Είµαι έτοιµος να υποστώ οποιαδήποτε δοκιµασία στο µονοπάτι Σου και επιθυµώ µε όλη την καρδιά και την ψυχή µου να αντιµετωπίσω οποιαδήποτε κακουχία.

Ω Θεέ! Προστάτευσέ µε από δοκιµασίες. Εσύ γνωρίζεις πολύ καλά ότι έχω στραφεί µακριά απ’ όλα και απελευθέρωσα τον εαυτό µου από όλες τις σκέψεις. ∆εν έχω καµία άλλη απασχόληση εκτός από τη µνεία Σου και καµία φιλοδοξία εκτός από το να Σε υπηρετώ.

-- Abdu'l-Bahá
