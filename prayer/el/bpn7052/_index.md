+++
title = 'Prayer bpn7052 in ελληνικά'
author = "Abdu'l-Bahá"
tags = ['lang-el', 'bpn-unsorted']
+++
Ω Συ αγαθέ Κύριε: Εσύ έχεις πλάσει όλη την ανθρωπότητα από την ίδια γενιά. Εσύ έχεις ορίσει να ανήκουν όλοι στην ίδια οικογένεια. Στην Ιερή Σου Παρουσία όλοι είναι δούλοι Σου και όλη η ανθρωπότητα είναι προφυλαγµένη υπό τη Σκέπη Σου· όλοι έχουν συγκεντρωθεί στην Τράπεζα της ∆ωρεάς Σου· όλοι φωτίζονται από το φως της Πρόνοιάς Σου.

Ω Θεέ! Εσύ είσαι καλός προς όλους, Έχεις προβλέψει για όλους, προφυλάγεις όλους, δίνεις ζωή σε όλους. Εσύ έχεις προικίσει τον καθένα και όλους µε ταλέντα και ικανότητες και όλοι είναι βυθισµένοι στον Ωκεανό του Ελέους Σου.

Ω Συ αγαθέ Κύριε! Ένωσε όλους, άφησε τις θρησκείες να συµφωνήσουν και κάνε όλα τα έθνη ένα, έτσι ώστε να βλέπει το ένα το άλλο σαν µια οικογένεια και ολόκληρη τη γη σαν µια πατρίδα. Ας ζουν όλοι µαζί σε τέλεια αρµονία.

Ω Θεέ! Ύψωσε τη σηµαία της ενότητας της ανθρωπότητας.

Ω Θεέ! Καθιέρωσε τη Μεγίστη Ειρήνη.

Ω Θεέ! Σύνδεσε σταθερά τις καρδιές.

Ώ Συ αγαθέ Πατέρα, Θεέ! Χαροποίησε τις καρδιές µε την ευωδία της αγάπης Σου. Λάµπρυνε τα µάτια µας µε το φως της καθοδήγησής Σου. Ευχαρίστησε τα αυτιά µας µε τη µελωδία του Λόγου Σου και προφύλαξέ µας όλους στο φρούριο της πρόνοιάς Σου.

Συ είσαι ο ∆υνατός και ο Ισχυρός. Συ είσαι ο Συγχωρών και Συ είσαι Εκείνος, ο Οποίος παραβλέπει τις ατέλειες όλης της ανθρωπότητας.
