+++
title = 'Prayer bpn7218 in ελληνικά'
tags = ['lang-el', 'bpn7218']
+++
∆όξα σε Σένα, ω Θεέ. Πώς µπορώ να Σε µνηµονεύσω εφόσον Εσύ είσαι καθαγιασµένος από τον έπαινο όλης της ανθρωπότητας. Εξυψωµένο είναι το Όνοµά Σου, ω Θεέ, Εσύ είσαι ο Βασιλιάς, η αιώνια Αλήθεια· Εσύ γνωρίζεις τι είναι στους ουρανούς και στη γη, και σε Σένα πρέπει όλοι να επιστρέψουµε. Εσύ έχεις στείλει τη θεϊκά ορισµένη Σου Αποκάλυψη σύµφωνα µε ένα σαφές κριτήριο. Εξυµνηµένος είσαι Εσύ, ω Κύριε! Σύµφωνα µε τη διαταγή Σου Εσύ καθιστάς νικηφόρο οποιονδήποτε επιθυµείς, µε τα πλήθη του ουρανού και της γης και ό, τι υπάρχει ανάµεσά τους. Εσύ είσαι ο Κυρίαρχος, η Αιώνια Αλήθεια, ο Κύριος αήττητης ισχύος.

∆οξασµένος είσαι Εσύ, ω Κύριε, Εσύ συγχωρείς πάντα τις αµαρτίες εκείνων από τους δούλους Σου που ικετεύουν τη συγνώµη Σου. Ξέπλυνε τις αµαρτίες µου, και τις αµαρτίες εκείνων που ζητούν τη συγχώρησή Σου την αυγή, που προσεύχονται σε Σένα την ηµέρα και το βράδυ, που δεν επιθυµούν τίποτε άλλο εκτός από το Θεό, που προσφέρουν οτιδήποτε ο Θεός έχει χαρίσει µε τη χάρη Του σ’ αυτούς, που Σε αινούν το πρωί και το βράδυ, και οι οποίοι δεν είναι αδιάφοροι στα καθήκοντά τους.

-- Báb
