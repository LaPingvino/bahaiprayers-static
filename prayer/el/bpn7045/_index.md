+++
title = 'Prayer bpn7045 in ελληνικά'
author = 'Bahá'u'lláh'
tags = ['lang-el', 'bpn-unsorted']
+++
##ΜΕΣΑΙΑ ΥΠΟΧΡΕΩΤΙΚΗ ΠΡΟΣΕΥΧΗ
- Απαγγέλλεται καθηµερινά Πρωί – Μεσηµέρι - Βράδυ|

*Όποιος επιθυµεί να προσευχηθεί πλένει τα χέρια του και ενώ πλένεται, λέγει :

∆υνάµωσε το χέρι µου, ω Θεέ µου, για να κρατήσει το Βιβλίο Σου µε τέτοια σταθερότητα, ώστε να µην επηρεάζεται από τα πλήθη του κόσµου. Φύλαξέ το, από το να παρεµβαίνει σε οτιδήποτε δεν ανήκει σ’ αυτό. Εσύ είσαι, αληθινά, ο Παντοδύναµος, ο Πλέον Ισχυρός.|

*Και ενώ πλένει το πρόσωπο του, λέγει:
Έχω στρέψει το πρόσωπό µου προς Εσένα, ω Κύριέ µου! Φώτισέ το µε το φως του προσώπου Σου. Προφύλαξέ το, για να µη στραφεί προς κανέναν άλλο εκτός από Σένα.|

*Κατόπιν σηκώνεται, και µε το πρόσωπό του προς το Κεµπλέ (Σηµείο Λατρείας, δηλαδή το Μπαχτζί στην Άκκα), λέγει:|

Ο Θεός µαρτυρεί ότι δεν υπάρχει άλλος Θεός εκτός απ’ Αυτόν. Σε Αυτόν ανήκουν τα βασίλεια της Αποκάλυψης και της δηµιουργίας. Αυτός, αληθινά, έχει φανερώσει Εκείνον, ο Οποίος είναι η Αυγή της Αποκάλυψης, ο Οποίος συνοµίλησε στο Σινά, µέσω του Οποίου ο Υπέρτατος Ορίζοντας κατέστη λαµπερός, και έχει µιλήσει το ∆έντρο του Λωτού, πέραν του οποίου δεν υπάρχει διάβαση, και µέσω του Οποίου έχει απευθυνθεί το κάλεσµα σ’ όλους όσους βρίσκονται στον ουρανό και στη γη: "Ιδού, ο Κυρίαρχος των Πάντων ήρθε. Γη και ουρανός, δόξα και εξουσία ανήκουν στο Θεό, τον Κύριο όλων των ανθρώπων και τον Κάτοχο του θρόνου του ουρανού και της γης!"|

*Σκύβει µετά και µε τα χέρια στα γόνατα, λέγει:|

Εξυψωµένος είσαι Εσύ πάνω από τον έπαινό µου και τον έπαινο κάθε άλλου εκτός από µένα, πάνω από την περιγραφή µου και την περιγραφή όλων που βρίσκονται στον ουρανό και στη
γη!|

*Κατόπιν, όρθιος µε ανοικτά τα χέρια, και τις παλάµες προς το πρόσωπο, λέγει:
Μην απογοητεύεις, ω Θεέ µου, αυτόν που έχει κρατηθεί µε ικετευτικά δάκτυλα στην άκρη του ελέους και της χάρης Σου, ω Εσύ ο Οποίος είσαι από αυτούς που δείχνουν έλεος, ο Πλέον Ελεήµων!|

Μετά κάθεται και λέγει:
Μαρτυρώ την ενότητά Σου και τη µοναδικότητά Σου, ότι Εσύ είσαι ο Θεός και ότι δεν υπάρχει άλλος Θεός εκτός από Σένα. Εσύ, αληθινά, έχεις αποκαλύψει την Υπόθεσή Σου, έχεις εκπληρώσει τη ∆ιαθήκη Σου και έχεις ανοίξει πλατιά την πύλη της χάρης Σου σ’ όλους όσους κατοικούν στον ουρανό και στη γη. Ευλογία και ειρήνη, χαιρετισµοί και δόξα αναπαύονται στους αγαπηµένους Σου, τους οποίους οι αλλαγές και οι ευκαιρίες του κόσµου δεν έχουν εµποδίσει από το να στρέφονται προς Εσένα, και οι όποιοι έχουν δώσει το παν µε την ελπίδα να αποκτήσουν εκείνο που βρίσκεται κοντά Σου. Εσύ είσαι, αληθινά, ο Πάντοτε Συγχωρών, ο Ευεργετικός στους πάντες.|

*(Θα αρκούσε αν κάποιος προτιµά να απαγγείλει αντί του µεγάλου στίχου, αυτά τα λόγια:

*“Ο Θεός µαρτυρεί ότι δεν υπάρχει άλλος Θεός εκτός απ’ Αυτόν, το Βοηθό στον Κίνδυνο, τον Αυθύπαρκτο”, και οµοίως, θα αρκούσε αν, ενώ κάθεται, επέλεγε να απαγγείλει αυτά τα λόγια:
*“Μαρτυρώ την ενότητά Σου και τη µοναδικότητά Σου, ότι Εσύ είσαι ο Θεός, και ότι δεν υπάρχει άλλος Θεός εκτός από Σένα.”)
