+++
title = 'Prayer bpn7091 in ελληνικά'
author = "Abdu'l-Bahá"
tags = ['lang-el', 'bpn-unsorted', "Abdu'l-Bahá"]
+++
Εσύ µε βλέπεις, ω Θεέ µου, σκυµµένο ταπεινά, ταπεινώνοντας τον εαυτό µου µπροστά στις εντολές Σου, υποτασσόµενο στην κυριαρχία Σου, τρέµοντας στην ισχύ της εξουσίας Σου, φεύγο-

ντας από την οργή Σου, ικετεύοντας τη χάρη Σου, εµπιστευόµενο στη συγχώρεσή Σου, τρέµοντας µε δέος τη σφοδρότητά Σου. Σε ικετεύω µε παλλόµενη καρδιά, µε ρέοντα δάκρυα και λαχτάρα στην ψυχή, και µε πλήρη αποδέσµευση από όλα τα πράγµατα, να κάνεις αυτούς που Σε αγαπούν σαν ακτίνες φωτός στις επικράτειές Σου, και να βοηθήσεις τους επιλεγµένους Σου υπηρέτες να εξυψώσουν το Λόγο Σου, έτσι που τα πρόσωπά τους να γίνουν ωραία και ακτινοβόλα µε λαµπρότητα, οι καρδιές τους να γεµίσουν µε µυστήρια, και κάθε ψυχή να παραδώσει το βάρος της αµαρτίας. Φύλαξέ τους κατόπιν από τον καταπιεστή, από αυτόν που έχει γίνει αδιάντροπος και βλάσφηµος που διαπράττει το κακό.

Αληθινά, εκείνοι που Σε αγαπούν διψούν, ω Κύριέ µου, οδήγησέ τους στις πηγές της γενναιοδωρίας και της χάρης. Αληθινά, πεινούν· στείλε σ’ αυτούς την ουράνια τράπεζά Σου. Αληθινά, είναι γυµνοί· ντύσε τους µε τα ενδύµατα της µάθησης και της γνώσης.

Ήρωες είναι, ω Κύριέ µου, οδήγησέ τους στο πεδίο της µάχης. Οδηγοί είναι, κάνε τους να µιλούν µε επιχειρήµατα και αποδείξεις. Υπηρέτες είναι που εκτελούν το λειτούργηµά τους, κάνε τους να περάσουν γύρω το κύπελλο που ξεχειλίζει από τον οίνο της βεβαιότητας. Ω Θεέ µου, κάνε τους τραγουδιστές που τραγουδούν σε ωραίους κήπους, κάνε τους λιοντάρια που φωλιάζουν µέσα στους θάµνους, φάλαινες που βυθίζονται στα απέραντα βάθη.

Αληθινά, Εσύ είσαι Αυτός της άφθονης χάρης. ∆εν υπάρχει άλλος Θεός εκτός από Σένα, τον Ισχυρό, το ∆υνατό, τον Πάντοτε Χορηγούντα.
