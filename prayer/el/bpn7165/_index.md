+++
title = 'Prayer bpn7165 in ελληνικά'
author = 'Bahá'u'lláh'
tags = ['lang-el', 'bpn-unsorted']
+++
Αυτός είναι ο Θεός, ο Οποίος ακούει και απαντά στις προσευχές!

Στο όνοµα της δόξας Σου, ω Αγαπηµένε, Συ φωτοδότη του κόσµου! Οι φλόγες του χωρισµού µε έχουν κάψει και το πείσµα µου έχει λιώσει την καρδιά µου µέσα µου. Σου ζητώ, στο Μέγιστο Όνοµά Σου, ω Συ Επιθυµία του κόσµου και Πολυαγαπηµένε της ανθρωπότητας, να δώσεις, ω Συ στα χέρια του Οποίου βρίσκονται τα πάντα, ώστε η αύρα της έµπνευσής Σου να δυναµώσει την ψυχή µου, η θαυµάσια φωνή Σου να φτάσει το αυτί µου, τα µάτια µου να αντικρίσουν τα σηµεία Σου και το φως Σου, όπως αποκαλύπτονται στις φανερώσεις των ονοµάτων Σου και των ιδιοτήτων Σου.

Εσύ βλέπεις, ω Κύριε, Θεέ µου, τα δάκρυα των ευνοουµένων Σου που χύθηκαν εξαιτίας του χωρισµού τους από Σένα και τους φόβους των αφοσιωµένων Σου επειδή είναι µακριά από την Άγια Σου Αυλή. Στο όνοµα της ισχύος Σου, η οποία εξουσιάζει τα πάντα, ορατά και αόρατα!

Αρµόζει στους αγαπηµένους Σου να χύνουν δάκρυα από αίµα γι’ αυτό που έχει συµβεί στους πιστούς στα χέρια των κακών και των καταπιεστών της γης. Εσύ βλέπεις, ω Θεέ µου, πως οι ασεβείς έχουν περικυκλώσει τις πόλεις Σου και τις επικράτειές Σου! Σε παρακαλώ στο όνοµα των Αγγελιοφόρων Σου και των εκλεκτών Σου και στο όνοµα Εκείνου, µέσω του οποίου το λάβαρο της θείας ενότητάς Σου έχει στερεωθεί ανάµεσα στους δούλους Σου, προφύλαξέ τους µε το έλεός Σου. Εσύ είσαι, αληθινά, ο Φιλεύσπλαχνος, ο Ευεργετικός στους πάντες.

Και πάλι Σε παρακαλώ στο όνοµα των γλυκών βροχών της χάρης Σου και των κυµάτων του ωκεανού της εύνοιάς Σου, να ορίσεις για τους αγίους Σου αυτό που θα παρηγορήσει τα µάτια τους και θα ανακουφίσει τις καρδιές τους. Κύριε! Εσύ βλέπεις αυτόν που γονατίζει ποθώντας να εγερθεί και να Σε υπηρετήσει, το νεκρό που ζητά αιώνια ζωή από τον ωκεανό της εύνοιάς Σου και ικετεύει να πετάξει στους ουρανούς του πλούτου Σου, τον ξένο που ποθεί για ένδοξη κατοικία του το χώρο κάτω από το θόλο της χάρης Σου, τον ερευνητή που σπεύδει µε το έλεός

Σου στην πύλη της ευεργεσίας Σου, τον αµαρτωλό που στρέφεται προς τον ωκεανό της συγχώρησης και της άφεσης.

Μα την κυριαρχία Σου, ω Συ, ο Οποίος είσαι δοξασµένος στις καρδιές των ανθρώπων! Έχω στραφεί προς Εσένα απαρνούµενος την ίδια µου τη θέληση και επιθυµία, ώστε η άγια Σου θέληση και ευχαρίστηση να επικρατήσουν µέσα µου και να µε διευθύνουν σύµφωνα µε ό, τι έχει ορίσει για µένα η πένα της αιώνιας εντολής Σου. Αυτός ο δούλος, ω Κύριε, αν και αβοήθητος στρέφεται προς τη Σφαίρα της Ισχύος Σου, αν και ταπεινωµένος σπεύδει προς τη Χαραυγή της ∆όξας, αν και άπορος ποθεί τον Ωκεανό της Χάρης Σου. Σε ικετεύω στην εύνοιά Σου και στην ευεργεσία Σου, µην τον διώχνεις µακριά.

Εσύ είσαι, αληθινά, ο Παντοδύναµος, ο Συγχωρών, ο Οικτίρµων.
