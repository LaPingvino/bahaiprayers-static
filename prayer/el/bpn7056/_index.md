+++
title = 'Prayer bpn7056 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
∆οξασµένο είναι το Όνοµά Σου, ω Θεέ µου! Σε ικετεύω στις ευωδίες του Ενδύµατος της χάρης Σου, που σκορπίστηκαν µε τη δική Σου εντολή και σύµφωνα µε την επιθυµία Σου σ’ όλη την πλάση, και στο όνοµα του Ήλιου της θέλησης Σου που έχει λάµψει λαµπρά πάνω από τον ορίζοντα του ελέους Σου, µε την ισχύ της δύναµής Σου και της κυριαρχίας Σου, να σβήσεις από την καρδιά µου όλες τις χίµαιρες και κενές φαντασιώσεις, ώστε µε όλη µου την αγάπη να στραφώ προς Εσένα, ω Συ Κύριε όλης της ανθρωπότητας.

Είµαι ο δούλος Σου και ο γιος του δούλου Σου, ω Θεέ µου! Έχω κρατηθεί στη λαβή της χάρης Σου και έχω προσηλωθεί στο σχοινί του τρυφερού Σου ελέους. Όρισε για µένα τα αγαθά που είναι κοντά Σου και θρέψε µε από την Τράπεζα, την οποία Εσύ έστειλες από τα σύννεφα του ελέους Σου και τον ουρανό της εύνοιάς Σου.

Εσύ, αληθινά, είσαι ο Κύριος των κόσµων και ο Θεός όλων όσων βρίσκονται στον ουρανό και όλων όσων υπάρχουν στη γη.
