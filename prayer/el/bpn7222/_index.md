+++
title = 'Prayer bpn7222 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
Σε δοξάζω, ω Θεέ µου, επειδή η ευωδία της στοργικής Σου καλοσύνης µε έχει εκστασιάσει και οι απαλοί άνεµοι της ευσπλαχνίας Σου µε έχουν προδιαθέσει προς τη γενναιόδωρη εύνοιά Σου. Κάνε µε να πιω, ω Κύριε, από τα δάκτυλα της γενναιοδωρίας Σου τα ζώντα ύδατα, τα οποία έκαναν τον κάθε ένα που έλαβε µερίδιο απ’ αυτά, να απελευθερώσει τον εαυτό του από κάθε δέσµευση σε οποιονδήποτε εκτός από Σένα, να ανυψωθεί στην ατµόσφαιρα της αποδέσµευσης από όλα τα πλάσµατά Σου και να προσηλώσει το βλέµµα του πάνω στη στοργική Σου πρόνοια και στα πολύπλευρα δώρα Σου.

Ετοίµασέ µε, κάτω από όλες τις περιστάσεις, ω Κύριέ µου, να Σε υπηρετώ και να στρέψω τον εαυτό µου στο λατρεµένο ιερό της Αποκάλυψής Σου και της Ωραιότητάς Σου. Εάν είναι η ευχαρίστησή Σου, κάνε µε να µεγαλώσω σαν ένα τρυφερό βότανο στα λιβάδια της χάρης Σου, έτσι ώστε οι απαλοί άνεµοι της θέλησής Σου να µε κινούν πάνω και να µε λυγίζουν σύµφωνα µε την ευχαρίστησή Σου, µε τέτοιο τρόπο που η κίνησή µου και η ακινησία µου να κατευθύνονται µόνο από Σένα.

Εσύ είσαι Αυτός, µε το όνοµα του Οποίου το Κρυµµένο Μυστικό έγινε γνωστό, το ΚαλάΦυλαγµένο Όνοµα αποκαλύφθηκε και τα σφραγίσµατα του σφραγισµένου ∆ισκοπότηρου ανοίχτηκαν, διαχέοντας έτσι το άρωµά του πάνω σε όλη τη δηµιουργία, είτε του παρελθόντος είτε του µέλλοντος. Αυτός που διψούσε, ω Κύριέ µου, έχει σπεύσει να φτάσει στα ζώντα ύδατα της χάρης Σου και το αξιοθρήνητο πλάσµα επιθύµησε να βυθίσει τον εαυτό του µέσα στον ωκεανό του πλούτου Σου.

Ορκίζοµαι στη δόξα Σου, ω Κύριε Πολυαγαπηµένε του κόσµου και Επιθυµία όλων εκείνων που Σε έχουν αναγνωρίσει! Είµαι ταλαιπωρηµένος από τη στενοχώρια του χωρισµού µου από Σένα, στις ηµέρες όταν ο Ήλιος της παρουσίας Σου έχυσε την ακτινοβολία του πάνω στο λαό Σου. Κατάγραψε για µένα, τότε, την ανταµοιβή που έχει οριστεί γι’ αυτούς που προσηλώνουν το βλέµµα τους στο πρόσωπό Σου και έχουν, µε την άδειά Σου, κερδίσει την είσοδο στην αυλή του θρόνου Σου και, µε την εντολή Σου, έχουν συναντήσει Εσένα πρόσωπο µε πρόσωπο.

Σε ικετεύω, ω Κύριέ µου, στο όνοµά Σου, τα µεγαλεία του οποίου έχουν περικυκλώσει τη γη και τους ουρανούς, να µε κάνεις ικανό να παραχωρήσω τη θέλησή µου σε ό, τι Εσύ έχεις θεσπίσει στις Πινακίδες Σου, για να παύσω να ανακαλύπτω µέσα µου οποιαδήποτε επιθυµία εκτός από ό, τι Εσύ επιθυµείς µέσω της δύναµης της κυριαρχίας Σου, και οποιαδήποτε θέληση εκτός από αυτήν που έχεις προορίσει για µένα µε τη θέλησή Σου.

Πού να στραφώ, ω Θεέ µου, αδύναµος καθώς είµαι να ανακαλύψω κάποιον άλλο δρόµο εκτός από αυτόν που Εσύ έχεις ορίσει για τους Εκλεκτούς Σου; Όλα τα µόρια της γης διακηρύττουν ότι Εσύ είσαι ο Θεός, και µαρτυρούν ότι δεν υπάρχει άλλος Θεός εκτός από Σένα. Εσύ είσαι από την αιωνιότητα δυνατός να κάνεις ό, τι επιθυµείς, και να ορίζεις ό, τι Σε ευχαριστεί.

Όρισε για µένα, ω Θεέ µου, ό, τι θα µε προσανατολίζει, πάντα, προς Εσένα, και κάνε µε ικανό να κρατιέµαι συνεχώς από το σχοινί της χάρης Σου, να διακηρύττω το όνοµά Σου και να προσµένω οτιδήποτε θα ρέει από την πένα Σου. Είµαι φτωχός και εγκαταλειµµένος, ω Κύριέ µου, και Εσύ είσαι ο Παντοκράτωρ, ο Πλέον Ύψιστος. Έχε έλεος, τότε, σε µένα µέσω της θαυ-

µαστής Σου ευσπλαχνίας, και στέλνε µου, κάθε στιγµή της ζωής µου, τα πράγµατα µε τα οποία Εσύ έχεις δηµιουργήσει εκ νέου τις καρδιές όλων των πλασµάτων Σου, τα οποία έχουν αναγνωρίσει την ενότητά Σου, και όλων των ανθρώπων Σου που είναι ολοκληρωτικά αφοσιωµένοι σε Σένα.

Εσύ είσαι, αληθινά, ο Παντοδύναµος, ο Πλέον Εξυψωµένος, ο Παντογνώστης, ο Πάνσοφος.
