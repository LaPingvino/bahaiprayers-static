+++
title = 'Prayer bpn7086 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
∆όξα σε Σένα, ω Κύριε του κόσµου και Επιθυµία των εθνών, ω Συ, ο Οποίος έγινες φανερός στο Μέγιστο Όνοµα, δια του οποίου τα µαργαριτάρια της σοφίας και του λόγου έχουν εµφανιστεί από τα όστρακα του ωκεανού της γνώσης Σου, και οι ουρανοί των θείων αποκαλύψεων έχουν στολιστεί µε το φως της εµφάνισης του ήλιου του προσώπου Σου.

Σε παρακαλώ στο όνοµα εκείνου του Λόγου, µε τον οποίο τελειοποιήθηκε η απόδειξή Σου ανάµεσα στα πλάσµατά Σου και εκπληρώθηκε η µαρτυρία Σου ανάµεσα στους δούλους Σου, ενίσχυσε τους ανθρώπους Σου µε εκείνο, δια του οποίου το πρόσωπο της Υπόθεσης θα ακτινοβολήσει στην επικράτειά Σου, τα λάβαρα της ισχύος Σου θα στηθούν ανάµεσα στους υπηρέτες Σου και οι σηµαίες της καθοδήγησής Σου θα ορθωθούν σ’ όλες τις επικράτειές Σου.

Ω Κύριέ µου! Εσύ τους βλέπεις να προσκολλούνται στο σχοινί της χάρης Σου και να κρατούν γερά την άκρη του µανδύα της ευεργεσίας Σου. Όρισε γι’ αυτούς εκείνο που θα τους τραβήξει πιο κοντά σε Σένα και κράτησέ τους µακριά απ’ όλα εκτός από Σένα.

Σε παρακαλώ, ω Συ Βασιλέα της ύπαρξης και Προστάτη των ορατών και αοράτων, κάνε οποιονδήποτε εγερθεί να υπηρετήσει την Υπόθεσή Σου σαν µια θάλασσα που κινείται σύµφωνα µε την επιθυµία Σου· σαν έναν που φλέγεται µε τη φωτιά του Ιερού Σου ∆έντρου, που λάµπει από τον ορίζοντα του ουρανού της θέλησής Σου. Αληθινά, Συ είσαι ο ∆υνατός, τον Οποίο ούτε η ισχύς όλου του κόσµου, ούτε η δύναµη των εθνών δεν µπορεί να εξασθενίσει. ∆εν υπάρχει άλλος Θεός εκτός από Σένα, τον Έναν, τον Ασύγκριτο, τον Προστάτη, τον Αυθύπαρκτο.
