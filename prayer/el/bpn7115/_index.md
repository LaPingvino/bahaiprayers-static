+++
title = 'Prayer bpn7115 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
Ω Θεέ µου! Ω Θεέ µου! Αληθινά, Σε επικαλούµαι και Σε ικετεύω µπροστά στο κατώφλι Σου, ζητώντας από Σένα να κατέλθουν όλα τα ελέη Σου πάνω σ’ αυτές τις ψυχές. Προετοίµασέ τις για την εύνοιά Σου και την αλήθεια Σου.

Ω Κύριε! Ένωσε και σύνδεσε τις καρδιές, φέρε σε αρµονία όλες τις ψυχές και χαροποίησε το πνεύµα µε τα σηµεία της αγιότητας και της µοναδικότητάς Σου, ω Κύριε! Κάνε αυτά τα πρόσωπα ακτινοβόλα µε το φως της µοναδικότητάς Σου. ∆υνάµωσε τα πλευρά των δούλων Σου στην υπηρεσία της βασιλείας Σου.

Ω Κύριε, Συ κάτοχε άπειρου ελέους! Ω Κύριε της συγνώµης και της συγχώρησης! ∆ώσε άφεση στις αµαρτίες µας, συγχώρησε τα σφάλµατά µας και κάνε µας να στραφούµε προς το βασίλειο της επιείκειάς Σου, επικαλούµενοι το βασίλειο της δύναµης και της ισχύος, ταπεινοί στο ναό Σου και υπάκουοι µπροστά στη δόξα των σηµείων Σου.

Ω Κύριε Θεέ! Κάνε µας σαν κύµατα της θάλασσας, σαν άνθη του κήπου, ενωµένους και οµόφωνους µέσω της ευεργεσίας της αγάπης Σου. Ω Κύριε! ∆ιεύρυνε τα στήθη µε τα σηµεία της µοναδικότητάς Σου και κάνε όλη την ανθρωπότητα σαν αστέρια που λάµπουν από το ίδιο ύψος της δόξας, σαν τέλειους καρπούς που αναπτύσσονται πάνω στο δικό Σου δέντρο της ζωής.

Αληθινά, Συ είσαι ο Πανίσχυρος, ο Αυθύπαρκτος, ο ∆ωρητής, ο Συγχωρών, ο Παραβλέπων, ο Παντογνώστης, ο Ένας ∆ηµιουργός.
