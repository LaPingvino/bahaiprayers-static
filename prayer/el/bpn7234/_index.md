+++
title = 'Prayer bpn7234 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
*“Προσευχή που απαγγέλλεται στο τέλος της συνάντησης του Πνευµατικού Συµβουλίου”

Ω Θεέ! Ω Θεέ! Από το αόρατο βασίλειο της µοναδικότητάς Σου, κοίταξέ µας συγκεντρωµένους σ’ αυτή την πνευµατική συνάντηση µε πίστη σε Σένα, µε εµπιστοσύνη στα σηµεία Σου, µε σταθερότητα στη Συνθήκη και τη ∆ιαθήκη Σου, προσελκυσµένους προς Εσένα, πυρωµένους µε τη φλόγα της αγάπης Σου, ειλικρινείς στην Υπόθεσή Σου. Είµαστε υπηρέτες στον αµπελώνα Σου, αυτοί που διαδίδουν τη θρησκεία Σου, αφοσιωµένοι λάτρεις του προσώπου Σου, ταπεινοί στους αγαπηµένους Σου, υποτακτικοί στην πύλη Σου και Σε ικετεύουµε να µας σταθεροποιήσεις στην υπηρεσία των εκλεκτών Σου, να µας ενισχύσεις µε τα αόρατα πλήθη Σου, να δυναµώσεις τα πλευρά µας στην υπηρεσία Σου και να µας κάνεις πολίτες υπάκουους που Σε λατρεύουν και επικοινωνούν µαζί Σου.

Ω Κύριέ µας! Είµαστε αδύνατοι και Εσύ είσαι ο ∆υνατός, ο Ισχυρός. Είµαστε νεκροί και Εσύ είσαι το µεγάλο ζωοποιό Πνεύµα. Βρισκόµαστε σε ανάγκη και Εσύ είσαι ο Υποστηρικτής, ο Ισχυρός!

Ω Κύριέ µας! Στρέψε τα πρόσωπά µας προς το ευσπλαχνικό Σου πρόσωπο, θρέψε µας από την επουράνια τράπεζά Σου µε την άφθονη χάρη Σου, βοήθησέ µας µε τα πλήθη των υπέρτατων αγγέλων Σου και σταθεροποίησέ µας µέσω των αγίων της Βασιλείας του Αµπχά.

Αληθινά, Εσύ είσαι ο Γενναιόδωρος, ο Οικτίρµων! Εσύ είσαι ο Κάτοχος µεγάλης ευεργεσίας και αληθινά, Εσύ είσαι ο Επιεικής και ο Μεγαλόψυχος!
