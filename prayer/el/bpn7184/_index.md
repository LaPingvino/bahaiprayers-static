+++
title = 'Prayer bpn7184 in ελληνικά'
author = 'Báb'
tags = ['lang-el', 'bpn-unsorted']
+++
Στο Όνοµα του Θεού, του Κυρίου υπέρτερου µεγαλείου, του Επιβλητικού στα πάντα.

Καθαγιασµένος είναι ο Κύριος στο χέρι του Οποίου είναι η πηγή της εξουσίας. Αυτός δηµιουργεί οτιδήποτε θέλει µε το Λόγο της διαταγής Του «Γενηθήτω» και εγένετο. ∆ική Του υπήρξε η δύναµη της εξουσίας µέχρι τώρα και θα παραµείνει δική Του και στο εξής. καθιστά

νικηφόρο οποιονδήποτε επιθυµεί, µε την ισχύ της διαταγής Του. Αυτός είναι αληθινά ο ∆υνατός, ο Παντοδύναµος. Σ’ Αυτόν ανήκει όλη η δόξα και το µεγαλείο στα βασίλεια της Αποκάλυψης και της ∆ηµιουργίας και σε οτιδήποτε βρίσκεται ανάµεσά τους. Αληθινά, Αυτός είναι ο Ισχυρός, ο Πανένδοξος. Από την αιωνιότητα Αυτός ήταν η Πηγή αδάµαστης ενέργειας και θα παραµείνει έτσι αιώνια. Αυτός είναι αληθινά ο Κύριος της ισχύος και της δύναµης. Όλα τα βασίλεια του ουρανού και της γης και οτιδήποτε βρίσκεται ανάµεσά τους είναι του Θεού, και η δύναµή Του είναι υπεράνω όλων των πραγµάτων. Όλοι οι θησαυροί της γης και του ουρανού και όλων όσων βρίσκονται ανάµεσά τους είναι δικοί Του, και η προστασία Του επεκτείνεται πάνω σε όλα τα πράγµατα. Αυτός είναι ο ∆ηµιουργός των ουρανών και της γης και σε οτιδήποτε βρίσκεται ανάµεσά τους, και αληθινά είναι µάρτυς όλων των πραγµάτων. Αυτός είναι ο Κύριος της Ηµέρας της Κρίσεως για όλους που κατοικούν στους ουρανούς και στη γη και σε οτιδήποτε βρίσκεται ανάµεσά τους, και αληθινά ο Θεός είναι γρήγορος στην κρίση. Αυτός θέτει το καθορισµένο µέτρο για όλους που βρίσκονται στου ουρανούς και στη γη και σε οτιδήποτε είναι ανάµεσά τους. Αληθινά, Αυτός είναι ο Υπέρτατος Προστάτης. Αυτός κρατάει στην παλάµη Του τα κλειδιά του ουρανού και της γης και όλων όσων βρίσκονται µεταξύ τους. Αυτός χορηγεί δώρα σύµφωνα µε τη δική Του ευχαρίστηση µέσω της δύναµης της διαταγής Του. Αληθινά, η χάρη Του περικλείει τα πάντα, και Αυτός είναι ο Παντογνώστης.

Λέγε: Ο Θεός είναι επαρκής σε µένα· Αυτός είναι που κρατάει στην παλάµη Του το βασίλειο όλων των πραγµάτων. Μέσα από τη δύναµη του πλήθους του ουρανού και της γης και οτιδήποτε βρίσκεται ανάµεσά τους, Αυτός προστατεύει ανάµεσα στους υπηρέτες Του οποιονδήποτε βούλεται. Αληθινά, ο Θεός, παρατηρεί τα πάντα.

Αµέτρητα εξυψωµένος είσαι Εσύ, ω Κύριε! Προστάτευσέ µας από οτιδήποτε βρίσκεται µπροστά µας και πίσω µας, πάνω από τα κεφάλια µας, στα δεξιά µας, στα αριστερά µας, κάτω από τα πόδια µας και σε όποια άλλη πλευρά είµαστε εκτεθειµένοι. Αληθινά, ανεξάντλητη είναι η προστασία Σου πάνω σε όλα τα πράγµατα.
