+++
title = 'Prayer bpn7099 in ελληνικά'
tags = ['lang-el', 'bpn7099']
+++
Εσύ γνωρίζεις πολύ καλά, Ω Θεέ µου, ότι έπεσαν βροχηδόν πάνω µου δοκιµασίες από κάθε κατεύθυνση και κανείς δεν µπορεί να τις διασκορπίσει ή να τις µετατρέψει εκτός από Σένα. Γνωρίζω µε βεβαιότητα, λόγω της αγάπης µου για Σένα, ότι δε θα προξενήσεις ποτέ να συµβούν δοκιµασίες σε καµιά ψυχή, εκτός και αν Εσύ επιθυµείς να εξυψώσεις τη στάθµη της στον ουράνιο Παράδεισό Σου και να ενισχύσεις την καρδιά της σ’ αυτή τη γήινη ζωή µε το οχύρωµα της επιβλητικής στα πάντα δύναµής Σου, ώστε να µην µπορεί να κλίνει προς τις µαταιότητες αυτού του κόσµου. Πραγµατικά Εσύ γνωρίζεις καλά ότι κάτω από όλες τις συνθήκες θα αγαπώ την ενθύµησή Σου πολύ περισσότερο από την κατοχή όλων όσων είναι στους ουρανούς και στη γη.

∆υνάµωσε την καρδιά µου, ω Θεέ µου, στην υπακοή Σου και στην αγάπη Σου, και δώσε ώστε να αποκοπώ από όλη τη συντροφιά των εχθρών Σου. Αληθινά, ορκίζοµαι στη δόξα Σου, ότι δεν επιθυµώ τίποτα εκτός από τον εαυτό Σου, ούτε επιθυµώ τίποτα εκτός από το έλεός Σου, ούτε φοβάµαι τίποτε άλλο εκτός από τη δικαιοσύνη Σου. Σε ικετεύω να µε συγχωρήσεις καθώς και αυτούς που αγαπάς, µε οποιονδήποτε τρόπο Εσύ επιθυµείς. Αληθινά, Εσύ είσαι ο Παντοδύναµος, ο Ευεργετικός.

Άπειρα εξυψωµένος είσαι Εσύ, ω Κύριε των ουρανών και της γης, υπεράνω επαίνου όλων των ανθρώπων, και είθε ειρήνη να είναι πάνω στους πιστούς Σου υπηρέτες και δόξα στο Θεό, τον Κύριο όλων των κόσµων.

-- Báb
