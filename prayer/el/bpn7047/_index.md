+++
title = 'Prayer bpn7047 in ελληνικά'
tags = ['lang-el', 'bpn-unsorted']
+++
##ΠΙΝΑΚΙ∆Α ΤΗΣ ΦΩΤΙΑΣ

  “Η Πινακίδα της Φωτιάς είναι µια από τις πιο γνωστές Πινακίδες του Μπαχάολλα. Κατέχει µεγάλες δυνάµεις, και οι πιστοί την απαγγέλλουν συχνά σε στιγµές δυσκολίας και δοκιµασίας. Η Πινακίδα αποκαλύφτηκε σε µια περίοδο κατά την οποία ο Μπαχάολλα περιστοιχιζόταν από µεγάλες συµφορές και θλίψεις, λόγω της εχθρότητας, της προδοσίας και των ατιµωτικών πράξεων εκείνων των λίγων ατόµων που είχαν κάποτε ισχυριστεί ότι ήταν βοηθοί της Πίστης του Θεού.”

Στο όνοµα του Θεού, του Πανάρχαιου, του Μεγίστου.

  1. Πραγµατικά οι καρδιές των ειλικρινών καίγονται στη φωτιά του χωρισµού: Πού είναι η ακτινοβολία του φωτός της Όψης Σου, Ω Αγαπηµένε των κόσµων;

  2. Αυτοί που βρίσκονται κοντά Σου έχουν εγκαταλειφθεί στο σκοτάδι της απόγνωσης:

  Πού είναι η λάµψη του πρωινού της επανασύνδεσης µ’ Εσένα, Ω Επιθυµία των κόσµων;

  3. Τα σώµατα των εκλεκτών Σου σπαρταρούν σε αποµακρυσµένες αµµουδιές: Πού είναι ο Ωκεανός της παρουσίας Σου, Ω Γητευτή των κόσµων;

  4. Χέρια ικετευτικά υψώνονται στον ουρανό της χάρης και της γενναιοδωρίας Σου: Πού είναι οι βροχές της δωρεάς Σου, Ω Αποκρινόµενε των κόσµων;

  5. Οι άπιστοι έχουν ξεσηκωθεί τυραννικά από κάθε πλευρά: Πού είναι η ακαταµάχητη δύναµη της επιτακτικής Σου πένας, Ω Κατακτητή των κόσµων;

  6. Το γάβγισµα των σκύλων ηχεί δυνατά από κάθε µεριά: Πού είναι το λιοντάρι του δάσους της δύναµής Σου, Ω Τιµωρέ των κόσµων;

  7. Ψυχρότητα έχει καταλάβει όλη την ανθρωπότητα: Πού είναι η θαλπωρή της αγάπης Σου, Ω Φωτιά των κόσµων;

  8. Η συµφορά έχει φτάσει στο αποκορύφωµά της: Πού είναι τα σηµάδια της συµπαράστασής Σου, Ω Σωτηρία των κόσµων;

  9. Σκοτάδι έχει σκεπάσει τους περισσότερους λαούς:

  Πού είναι η λαµπρότητα του µεγαλείου Σου, Ω Ακτινοβολία των κόσµων;

  10 Οι τράχηλοι των ανθρώπων είναι τεντωµένοι από τη µοχθηρία: Πού είναι τα ξίφη της εκδίκησής Σου, Ω Καταστροφέα των κόσµων;

  11. Η ταπείνωση έχει φτάσει στα έσχατα βάθη της: Πού είναι τα εµβλήµατα της δόξας Σου, Ω ∆όξα των κόσµων;

  12. Θλίψεις έχουν καταβάλει το Φανερωτή του Ονόµατός Σου, του Παντελεήµονα: Πού είναι η χαρά της Αυγής της Αποκάλυψής Σου, Ω Τέρψη των κόσµων;

  13. Αγωνία έχει κυριεύσει όλους τους λαούς της γης: Πού είναι τα σύµβολα της ευχαρίστησής Σου, Ω Χαρά των κόσµων;

  14. Βλέπεις την Ανατολή των σηµείων Σου καλυµµένη από κακόβουλες υποβολές: Πού είναι τα δάκτυλα της ισχύος Σου, Ω ∆ύναµη των κόσµων;

  15. Βασανιστική δίψα έχει καταβάλει όλους τους ανθρώπους: Πού είναι το ποτάµι της ευεργεσίας Σου, Ω Έλεος των κόσµων;

  16. Η απληστία έχει αιχµαλωτίσει όλη την ανθρωπότητα: Πού είναι οι ενσαρκώσεις της αποδέσµευσης, Ω Κύριε των κόσµων;

  17. Εσύ βλέπεις Αυτόν τον Αδικηµένο µοναχό Του στην εξορία: Πού είναι οι στρατιές του ουρανού της Εντολής Σου, Ω Κυρίαρχε των κόσµων;

  18. Έχω µείνει εγκαταλειµµένος σε έναν ξένο τόπο: Πού είναι τα εµβλήµατα της αφοσίωσής Σου, Ω Εµπιστοσύνη των κόσµων;

  19. Η αγωνία του θανάτου έχει κυριεύσει όλους τους ανθρώπους: Πού είναι τα κύµατα του δικού Σου Ωκεανού της αιώνιας ζωής, Ω Ζωή των κόσµων;

  20. Οι ψίθυροι του Σατανά έχουν εµφυσηθεί σε κάθε πλάσµα:

  Πού είναι το µετέωρο της φωτιάς Σου, Ω Φως των κόσµων;

  21. Η µέθη του πάθους έχει διαφθείρει το µεγαλύτερο µέρος της ανθρωπότητας: Πού είναι οι χαραυγές της αγνότητας, Ω Επιθυµία των κόσµων;

  22. Βλέπεις Αυτόν τον Αδικηµένο σκεπασµένο από την τυραννία ανάµεσα στους Σύριους: Πού είναι η ακτινοβολία του ανατέλλοντος φωτός Σου, Ω Φως των κόσµων;

  23. Βλέπεις ότι Μου είναι απαγορευµένο να µιλήσω: Τότε από πού θα ξεπηδήσουν οι µελωδίες Σου, Ω Αηδόνι των κόσµων;

  24. Οι περισσότεροι άνθρωποι είναι βυθισµένοι στην ψευδαίσθηση και σε µάταιες φαντασιώσεις: Ω Πεποίθηση των κόσµων;

  25. Ο Μπαχά πνίγεται σε µια θάλασσα δοκιµασιών: Πού είναι η Κιβωτός της σωτηρίας Σου, Ω Σωτήρα των κόσµων;

  26. Βλέπεις τη Χαραυγή των λόγων Σου µέσα στο σκοτάδι της δηµιουργίας: Πού είναι ο ήλιος του ουρανού της χάρης Σου, Ω Φωτοδότη των κόσµων;

  27. Οι λύχνοι της αλήθειας και της αγνότητας, της αφοσίωσης και της τιµής έχουν σβηστεί: Πού είναι τα σηµάδια της εκδικητικής οργής Σου, Ω Συ που κινείς τους κόσµους;

  28. Μπορείς να δεις κανέναν που Σε έχει υπερασπιστεί ή που αναλογίζεται τα όσα έχουν συµβεί σ’ Αυτόν στο µονοπάτι της αγάπης Σου; Εδώ σταµατά η πένα Μου, Ω Αγαπηµένε των κόσµων.

  29. Τα κλαδιά του Θείου ∆έντρου του Λωτού βρίσκονται σπασµένα από τους θυελλώδεις ανέµους του πεπρωµένου: Πού είναι τα λάβαρα της συµπαράστασής Σου, Ω Υπέρµαχε των κόσµων;

  30. Αυτό το Πρόσωπο είναι κρυµµένο στη σκόνη της συκοφαντίας: Πού είναι οι αύρες της ευσπλαχνίας Σου, Ω Έλεος των κόσµων;

  31. Ο µανδύας της ιερότητας έχει κηλιδωθεί από τους ανθρώπους της απάτης: Πού είναι το ένδυµα της αγιότητάς Σου, Ω ∆ιακοσµητή των κόσµων;

  32. Η θάλασσα της χάρης έχει ακινητοποιηθεί εξαιτίας των όσων έχουν διαπράξει τα χέρια των ανθρώπων: Πού είναι τα κύµατα της ευεργεσίας Σου, Ω Επιθυµία των κόσµων;

  33. Η πύλη που οδηγεί προς τη Θεία Παρουσία έχει κλειδωθεί εξαιτίας της τυραννίας των εχθρών Σου: Πού είναι το κλειδί της δωρεάς Σου, Ω Απελευθερωτή των κόσµων;

  34. Τα φύλλα είναι κιτρινισµένα από τους δηλητηριώδεις ανέµους της ανταρσίας: Πού είναι η καταιγίδα από τα σύννεφα της ευεργεσίας Σου, Ω ∆ωρητή των κόσµων;

  35. Το σύµπαν έχει σκοτεινιάσει από τη σκόνη της αµαρτίας: Πού είναι οι αύρες της συγχώρησής Σου, Ω Συγχωρών των κόσµων;

  36. Αυτός ο Νέος είναι µόνος σε έναν έρηµο τόπο: Πού είναι η βροχή της ουράνιας χάρης Σου, Ω Χορηγέ των κόσµων;

  37. Ω Υπέρτατη Πένα, ακούσαµε το πιο γλυκό Σου κάλεσµα στο αιώνιο βασίλειο: ∆ώσε προσοχή στα όσα λέει η Γλώσσα του Μεγαλείου, Ω Αδικηµένε των κόσµων!

  38. Αν δεν υπήρχε η ψυχρότητα πώς θα µπορούσε να επικρατήσει η ζεστασιά των λόγων Σου, Ω Ερµηνευτή των κόσµων;

  39. Αν δεν υπήρχε η συµφορά πώς θα µπορούσε να λάµψει ο ήλιος της υποµονής Σου, Ω Φως των κόσµων;

  40. Μη θρηνείς εξαιτίας των κακών.

 Έχεις δηµιουργηθεί για να υποφέρεις και να υποµένεις, Ω Υποµονή των κόσµων.

  41. Πόσο γλυκιά ήταν η ανατολή Σου στον ορίζοντα της Συνθήκης ανάµεσα στους υποκινητές της ανταρσίας, και πόσο γλυκός ο πόθος Σου για το Θεό, Ω Αγάπη των κόσµων.

  42. Χάρη σ’ Εσένα στήθηκε το λάβαρο της ανεξαρτησίας στις πιο ψηλές κορυφές και γέµισε από κύµατα η θάλασσα της ευεργεσίας, Ω Μαγεία των κόσµων.

  43. Με την αποµόνωσή Σου έλαµψε ο Ήλιος της Μοναδικότητας και µε την εξορία Σου στολίστηκε η γη της Ενότητας.

 Να είσαι υποµονετικός, Ω Συ Εξόριστε των κόσµων.

  44. Κάναµε την ταπείνωση ένδυµα της δόξας και την οδύνη στολίδι του ναού Σου, Ω Καµάρι των κόσµων.

  45. Βλέπεις πως οι καρδιές είναι γεµάτες µίσος και στο χέρι Σου είναι να παραβλέπεις, Ω Συ Αποκρύπτων τις αµαρτίες των κόσµων.

  46. Όταν τα ξίφη αστράφτουν προχώρα!

 Όταν τα βέλη εκτοξεύονται όρµα!

 Ω Συ Θυσία των κόσµων.

  47. Θρηνείς Εσύ ή να θρηνήσω Εγώ; Καλύτερα να οδύροµαι Εγώ επειδή είναι λίγοι οι υπέρµαχοί Σου, Ω Συ που έχεις προκαλέσει το θρήνο των κόσµων.

  48. Αληθινά, άκουσα το Κάλεσµά Σου, Ω Πανένδοξε Αγαπηµένε.

 Τώρα, το πρόσωπο του Μπαχά φλέγεται από τη θέρµη της δοκιµασίας και από τη φωτιά του λαµπρού Σου λόγου και Αυτός έχει ανυψωθεί µε πίστη στον τόπο της θυσίας, προσβλέποντας στη δική Σου ευχαρίστηση, Ω Εντολέα των κόσµων.

  49. Ω Αλή-Ακµπάρ, ευχαρίστησε τον Κύριό Σου γι’ αυτή την Πινακίδα από την οποία µπορείς να εισπνεύσεις την ευωδία της πραότητάς Μου και να µάθεις τα όσα Μας συνέβησαν στο µονοπάτι του Θεού, του Λατρεµένου όλων των κόσµων.

  50. Αν όλοι οι υπηρέτες διαβάσουν αυτή την Πινακίδα και την αναλογιστούν θα ανάψει στις φλέβες τους µια φωτιά που θα αναφλέξει τους κόσµους.

-- Bahá'u'lláh
