+++
title = 'Prayer bpn7173 in ελληνικά'
author = "Abdu'l-Bahá"
tags = ['lang-el', 'bpn-unsorted']
+++
Ω Θεέ, Θεέ µου! Αυτός είναι ο ακτινοβόλος υπηρέτης Σου, ο πνευµατικός Σου δούλος, που έχει ελκυστεί κοντά Σου και έχει πλησιάσει την παρουσία Σου. Αυτός έχει στρέψει το πρόσωπό του προς το δικό Σου, αναγνωρίζοντας την ενότητά Σου, οµολογώντας τη µοναδικότητά Σου έχει καλέσει στο όνοµά Σου ανάµεσα στα έθνη και έχει οδηγήσει τους ανθρώπους στα ρέοντα ύδατα της ευσπλαχνίας Σου, ω Εσύ Πλέον γενναιόδωρε Κύριε! Σ’ εκείνους που ζήτησαν Αυτός έχει δώσει να πιουν από το κύπελλο της καθοδήγησης που ξεχειλίζει από τον οίνο της αµέτρητης χάρης Σου.

Ω Κύριε, βοήθησέ τον κάτω από όλες τις συνθήκες, κάνε τον να µάθει τα καλά φυλαγµένα µυστήριά Σου, και ρίξε πάνω του τα απόκρυφα µαργαριτάρια Σου. Κάνε τον ένα λάβαρο που κυµατίζει από τις κορυφές των κάστρων στους ανέµους της ουράνιας βοήθειάς Σου, κάνε τον µια πηγή κρυστάλλινων υδάτων.

Ω Εσύ συγχωρούντα Κύριέ µου! Φώτισε τις καρδιές µε τις ακτίνες µιας λυχνίας που εκπέµπει τις δέσµες του φωτός της, αποκαλύπτοντας τις πραγµατικότητες όλων των πραγµάτων σ’ εκείνους ανάµεσα στους ανθρώπους Σου που έχεις ευνοήσει ευσπλαχνικά.

Αληθινά, Εσύ είσαι ο Ισχυρός, ο ∆υνατός, ο Προστάτης, ο Ακλόνητος, ο Αγαθοεργός! Αληθινά, Εσύ είσαι ο Κύριος όλου του ελέους!
