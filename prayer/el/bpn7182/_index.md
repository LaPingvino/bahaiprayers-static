+++
title = 'Prayer bpn7182 in ελληνικά'
author = "Báb"
tags = ['lang-el', 'bpn-unsorted']
+++
Προόρισε για µένα, ω Κύριέ µου, και γι’ αυτούς που πιστεύουν σε Σένα, εκείνο το οποίο κρίνεται καταλληλότερο για µας στην εκτίµησή Σου, όπως είναι καταγραµµένο στο Μητρικό Βιβλίο, γιατί στο χέρι Σου κρατάς το καθορισµένο µέτρο όλων των πραγµάτων.

Τα άφθονα δώρα Σου πέφτουν αδιάκοπα πάνω σ’ αυτούς που εκτιµούν την αγάπη Σου, και τα θαυµαστά τεκµήρια των ουράνιων γενναιοδωριών Σου χορηγούνται πλουσιοπάροχα σ’ αυτούς που αναγνωρίζουν τη θεία Σου Ενότητα. Εµπιστευόµαστε στη φροντίδα Σου οτιδήποτε Εσύ έχεις προορίσει για µας και Σε ικετεύουµε να µας χορηγήσεις όλα τα καλά που αγκαλιάζει η γνώση Σου.

Προστάτευσέ µε, ω Κύριέ µου, από κάθε κακό που αντιλαµβάνεται η παντογνωσία Σου, διότι δεν υπάρχει καµία ισχύς ούτε δύναµη παρά µόνο σε Σένα, δεν επέρχεται κανένας θρίαµβος εκτός από την παρουσία Σου, και Εσύ είσαι ο µόνος που διατάζει. Οτιδήποτε θέλει ο Θεός γίνεται, και εκείνο που δε θέλει δε θα γίνει.

∆εν υπάρχει καµία ισχύς ούτε δύναµη παρά µόνο στο Θεό, τον Πλέον Εξυψωµένο, τον Πλέον Ισχυρό.
