+++
title = 'Prayer bpn7177 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
∆όξα σε Σένα, ω Κύριε, Θεέ µου! Εσύ βλέπεις και γνωρίζεις ότι έχω προτρέψει τους δούλους Σου να µη στραφούν προς καµιά άλλη κατεύθυνση εκτός απ’ αυτήν των δωρεών Σου, και τους έχω ζητήσει να µην τηρούν τίποτε εκτός από εκείνα που Εσύ όρισες στο Σαφές Σου Βιβλίο, το Βιβλίο που έχει σταλεί σύµφωνα µε την ανεξιχνίαστη προσταγή και τον αµετάκλητο σκοπό Σου.

∆εν µπορώ να αρθρώσω λέξη, ω Θεέ µου, εκτός αν µου επιτραπεί από Σένα, και δεν µπορώ να κινηθώ προς καµιά κατεύθυνση µέχρι να λάβω την έγκρισή Σου. Εσύ είσαι, ω Θεέ µου, Αυτός ο Οποίος µε έφερε στη ζωή µε τη δύναµη της ισχύος Σου και µε έχει προικίσει µε τη χάρη Σου για να φανερώνω την Υπόθεσή Σου. Για το λόγο αυτό υποβλήθηκα σε τέτοιες αντιξοότητες που η γλώσσα µου εµποδίστηκε να σε εξυµνεί και να εκθειάζει τη ∆όξα Σου.

Όλη η ∆όξα σε Σένα ανήκει, ω Θεέ µου, για τα πράγµατα που όρισες για µένα µε την εντολή Σου και µε τη δύναµη της κυριαρχίας Σου. Σε ικετεύω να ενισχύσεις και µένα και εκείνους που µε αγαπούν, στην αγάπη µας για Σένα και να µας κρατήσεις σταθερούς στην Πίστη Σου.

Ορκίζοµαι στην ισχύ Σου! Ω Θεέ µου! Η ντροπή για το δούλο Σου είναι να είναι αποκλεισµένος σαν µε πέπλο από Σένα και η ∆όξα του είναι να Σε γνωρίζει. Οπλισµένος µε την ισχύ του Ονόµατός Σου τίποτε δεν µπορεί να µε βλάψει ποτέ, και µε την αγάπη Σου στην καρδιά µου οι συµφορές όλου του κόσµου δεν µπορούν µε κανένα τρόπο να µε ανησυχήσουν.

Στείλε εποµένως, ω Κύριέ µου, σε µένα και στους αγαπηµένους µου, εκείνο το οποίο θα µας προστατεύσει από την αδικία εκείνων που έχουν απαρνηθεί την αλήθεια Σου και έχουν αµφισβητήσει τα σηµεία Σου.

Εσύ είσαι, αληθινά, ο Πανένδοξος, ο Πλέον Ευεργετικός.
