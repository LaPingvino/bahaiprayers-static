+++
title = 'Prayer bpn7116 in ελληνικά'
tags = ['lang-el', 'bpn7116']
+++
Εσύ είσαι Αυτός, ω Θεέ µου, διαµέσου των ονοµάτων του Οποίου οι άρρωστοι θεραπεύονται και οι πάσχοντες συνέρχονται, οι διψασµένοι ικανοποιούν τη δίψα τους και οι θυµωµένοι ηρεµούν, οι παραστρατηµένοι καθοδηγούνται και οι ταπεινωµένοι εξυψώνονται, οι φτωχοί πλουτίζουν και οι αδαείς διαφωτίζονται, οι κατηφείς φωτίζονται και οι λυπηµένοι χαίρονται, οι ψυχροί ζεσταίνονται και οι καταπατηµένοι εγείρονται. ∆ιαµέσου του ονόµατός Σου, ω Θεέ µου, όλα τα δηµιουργήµατα ζωντάνεψαν, και οι ουρανοί επεκτάθηκαν, και η γη δηµιουργήθηκε, και τα σύννεφα υψώθηκαν και έφεραν βροχή πάνω στη γη. Αυτό, αληθινά είναι ένα σηµάδι της χάρης Σου σε όλα τα δηµιουργήµατα.

Σε ικετεύω, γι’ αυτό, µέσω του ονόµατός Σου µε το Οποίο φανέρωσες τη Θεότητά Σου και εξύψωσες την Υπόθεσή Σου πάνω από όλη τη δηµιουργία, και µέσω ενός από τους υπέροχους τίτλους Σου και των πιο σεβάσµιων χαρακτηριστικών, και µέσω όλων των αρετών µε τις οποίες η υπερβατική Σου και πλέον εξυψωµένη Ύπαρξη εκθειάζεται, να στείλεις αυτή τη νύχτα από τα σύννεφα του ελέους Σου τη βροχή της θεραπείας Σου πάνω σ’ αυτό το βρέφος, το οποίο συσχέτισες µε τον πανένδοξο Εαυτό Σου στο βασίλειο της δηµιουργίας Σου. Ντύσε το, κατόπιν, ω Θεέ µου, µέσω της χάρης Σου, µε το ένδυµα της ευεξίας και της υγείας, και φύλαξέ το, ω Πολυαγαπηµένε µου, από κάθε θλίψη και διαταραχή, και απ’ οτιδήποτε είναι απεχθές σε Σένα.

Αληθινά, η ισχύς Σου είναι ίση προς όλα τα πράγµατα. Εσύ, αληθινά, είσαι ο Πλέον ∆υνατός, ο Αυθύπαρκτος. Στείλε του επιπλέον, ω Θεέ µου, τα καλά αυτού και του επόµενου κόσµου, και τα καλά της προηγούµενης και της πρόσφατης γενιάς. Η ισχύς Σου και η σοφία Σου, αληθινά, είναι ίσες σ’ αυτό.

-- Bahá'u'lláh
