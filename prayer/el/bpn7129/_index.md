+++
title = 'Prayer bpn7129 in ελληνικά'
tags = ['lang-el', 'bpn7129']
+++
Αυτός είναι ο Θεός, εξυψωµένος είναι Αυτός, ο Κύριος της στοργικής καλοσύνης και της γενναιοδωρίας!

∆όξα σε Σένα, ω Θεέ µου, Συ ο Παντοδύναµος Κύριος! Μαρτυρώ την Παντοδυναµία Σου και την ισχύ Σου, την κυριαρχία Σου και τη στοργική Σου καλοσύνη, τη χάρη Σου και τη δύναµή Σου, τη µοναδικότητα της Ύπαρξής Σου και την ενότητα της Ουσίας Σου, την αγιότητα και την εξύψωσή Σου πάνω από τον κόσµο της ύπαρξης και απ’ ό, τι βρίσκεται σ’ αυτόν.

Ω Θεέ µου! Με βλέπεις αποδεσµευµένο από τα πάντα εκτός από Σένα, να κρατιέµαι γερά από Σένα και να στρέφοµαι προς τον ωκεανό της γενναιοδωρίας Σου, προς τον ουρανό της εύνοιάς Σου, προς τον Ήλιο της χάρης Σου.

Κύριε! Μαρτυρώ ότι στο δούλο Σου έχεις εναποθέσει την εµπιστοσύνη Σου και αυτό είναι το πνεύµα µε το οποίο έδωσες ζωή στον κόσµο.

Σου ζητώ στο όνοµα του µεγαλείου του Ήλιου της Αποκάλυψής Σου, να δεχτείς ευσπλαχνικά απ’ αυτόν, εκείνο που έχει κατορθώσει στις µέρες Σου. ∆ώσε να στολιστεί αυτός µε τη δόξα της ευχαρίστησής Σου και να κοσµηθεί µε την έγκρισή Σου.

Ω Κύριέ µου! Εγώ ο ίδιος και όλα τα δηµιουργήµατα µαρτυρούµε την ισχύ Σου και Σε παρακαλώ µην αποµακρύνεις από τον Εαυτό Σου αυτή την ψυχή που έχει ανέλθει σε Σένα, στον επουράνιο τόπο Σου, στον εξυψωµένο Σου Παράδεισό και στα καταφύγια της εγγύτητάς Σου. Ω Συ, ο Οποίος είσαι ο Κύριος όλων των ανθρώπων.

∆ώσε τότε, ω Θεέ µου, να συναναστρέφεται ο δούλος Σου µε τους εκλεκτούς Σου, τους αγίους Σου και τους Απεσταλµένους Σου σε ουράνιους τόπους, που δεν µπορεί η πένα να περιγράψει, ούτε η γλώσσα να εξιστορήσει.

Ω Κύριέ µου, ο φτωχός, αληθινά, έχει σπεύσει προς το Βασίλειο του πλούτου Σου, ο ξένος προς το σπίτι του µέσα στον περίβολό Σου, αυτός που διψά αφάνταστα προς το ουράνιο ποτάµι της γενναιοδωρίας Σου. Μην του στερείς ω Κύριε, το µερίδιό του από το συµπόσιο της χάρης Σου και από την εύνοια της γενναιοδωρίας Σου. Συ είσαι, αληθινά, ο Παντοδύναµος, ο Φιλεύσπλαχνος, ο Ευεργετικός στους πάντες.

Ω Θεέ µου, η παρακαταθήκη Σου έχει επιστραφεί σε Σένα. Αρµόζει στη χάρη Σου και στη γενναιοδωρία Σου, που έχουν περιβάλλει τα βασίλειά Σου στη γη και στον ουρανό, να απονείµεις στο νεοφερµένο Σου τα δώρα Σου, τις δωρεές Σου και τους καρπούς του δέντρου της χάρης Σου! Ικανός είσαι Εσύ να κάνεις όπως επιθυµείς, δεν υπάρχει άλλος Θεός εκτός από Σένα, το Φιλεύσπλαχνο, τον πλέον Ευεργετικό, τον Ελεήµονα, το ∆ωρητή, το Συγχωρούντα, τον Πολύτιµο, τον Παντογνώστη.

Πιστοποιώ, ω Κύριέ µου, ότι Εσύ έχεις δώσει εντολή στους ανθρώπους να τιµούν το φιλοξενούµενό τους, και αυτός που έχει ανέλθει σε Σένα, έχει πραγµατικά φτάσει σε Σένα και έχει έρθει στην Παρουσία Σου. Μεταχειρίσου τον σύµφωνα µε τη χάρη και τη γενναιοδωρία Σου!

Μα τη δόξα Σου, γνωρίζω µε βεβαιότητα ότι δε θα αρνηθείς αυτό, που έχεις διατάξει τους δούλους Σου, ούτε θα στερήσεις αυτό απ’ εκείνον που έχει κρατηθεί από το σχοινί της γενναιοδωρίας Σου και έχει ανέλθει στη χαραυγή του πλούτου Σου. ∆εν υπάρχει άλλος Θεός εκτός από Σένα, τον Ένα, το Μοναδικό, τον Ισχυρό, τον Παντογνώστη, τον Ευεργετικό!

-- Bahá'u'lláh
