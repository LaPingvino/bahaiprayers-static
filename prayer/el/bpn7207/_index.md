+++
title = 'Prayer bpn7207 in ελληνικά'
tags = ['lang-el', 'bpn7207']
+++
Ω Συ συγχωρούντα Θεέ! Αυτοί οι δούλοι στρέφονται προς τη βασιλεία Σου και αναζητούν τη χάρη και τη γενναιοδωρία Σου. Ω Θεέ! Κάνε τις καρδιές τους καλές και αγνές, έτσι ώστε να γίνουν άξιοι της αγάπης Σου. Εξάγνισε και καθαγίασε το πνεύµα, ώστε το φως του Ήλιου της Πραγµατικότητας να λάµψει πάνω τους. Εξάγνισε και καθαγίασε τα µάτια, ώστε να µπορέσουν να αντιληφθούν το φως Σου. Εξάγνισε και καθαγίασε τα αυτιά, ώστε να µπορέσουν να ακούσουν το κάλεσµα της βασιλείας Σου.

Ω Κύριε! Αληθινά, είµαστε αδύνατοι αλλά Εσύ είσαι Ισχυρός. Αληθινά, είµαστε φτωχοί αλλά Εσύ είσαι πλούσιος. Είµαστε οι αναζητητές και Εσύ είσαι ο Αναζητούµενος. Ω Κύριε!

∆είξε µας συµπόνια και συγχώρησέ µας· χάρισέ µας τέτοια ικανότητα και δεκτικότητα, ώστε να είµαστε άξιοι της εύνοιάς Σου και να προσελκυστούµε από τη βασιλεία Σου, ώστε να πιούµε βαθιά από το ύδωρ της ζωής, να ανάψουµε από τη φωτιά της αγάπης Σου και να αναστηθούµε από τις πνοές του Αγίου Σου Πνεύµατος σ’ αυτό το φωτεινό αιώνα.

Ω Θεέ, Θεέ µου! Ρίξε πάνω σ’ αυτή τη συγκέντρωση το βλέµµα της στοργικής Σου καλοσύνης. Φύλαξε ασφαλή τον καθένα και όλους στην κηδεµονία Σου και κάτω από την προστασία Σου. Στείλε πάνω σ’ αυτές τις ψυχές τις ουράνιες ευλογίες Σου. Βύθισέ τις στον ωκεανό του ελέους Σου και αναζωογόνησέ τις µε τις πνοές του Αγίου Πνεύµατος.

Ω Κύριε! ∆ώρισε την ευσπλαχνική Σου βοήθεια και επιβεβαίωση σ’ αυτή τη δίκαια κυβέρνηση. Αυτή η χώρα βρίσκεται κάτω από την προστατευτική σκιά της προστασίας Σου και ο λαός αυτός βρίσκεται στην υπηρεσία Σου. Ω Κύριε! ∆ώσε τους την ουράνια γενναιοδωρία Σου και χορήγησε τις εκπορεύσεις της χάρης και της εύνοιάς Σου πλούσια και άφθονα. Επίτρεψε το σεβαστό αυτό έθνος να παραµείνει σε τιµή και κάνε το ικανό να εισέλθει στη βασιλεία Σου.

Συ είσαι ο Ισχυρός, ο Παντοδύναµος, ο Ελεήµων και Συ είσαι ο Γενναιόδωρος, ο Ευεργετικός, ο Κύριος άφθονης χάρης.

-- Abdu'l-Bahá
