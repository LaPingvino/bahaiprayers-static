+++
title = 'Prayer bpn7195 in ελληνικά'
tags = ['lang-el', 'bpn-unsorted']
+++
Ω Εσύ, Θεέ µου, ο Οποίος καθοδηγείς τον αναζητητή στο σωστό µονοπάτι, που σώζεις τη χαµένη και τυφλή ψυχή από τις ερηµιές του ολέθρου, Εσύ ο Οποίος χορηγείς στους ειλικρινείς µεγάλες γενναιοδωρίες και εύνοια, ο Οποίος φυλάγεις τους φοβισµένους µέσα στο απόρθητο καταφύγιό Σου, ο Οποίος απαντάς από τον πλέον υψηλό ορίζοντα στην κραυγή όλων εκείνων που Σε φωνάζουν. ∆οξασµένος είσαι Εσύ, ω Κύριέ µου! Εσύ έχεις οδηγήσει τους συγχυσµένους έξω από το θάνατο της απιστίας, έχεις φέρει εκείνους που ελκύονται κοντά Σου στο σκοπό του ταξιδιού τους, έχεις χαροποιήσει τους πεπεισµένους ανάµεσα στους υπηρέτες Σου µε το να τους χαρίσεις τις πιο αγαπηµένες τους επιθυµίες, έχεις ανοίξει, από το Βασίλειο της ωραιότητάς Σου, µπροστά στα πρόσωπα αυτών που Σε λαχταρούν, τις πύλες της επανασύνδεσης και τους έχεις σώσει από τις φωτιές της στέρησης και της απώλειας – έτσι ώστε έσπευσαν κοντά Σου και κέρδισαν την παρουσία Σου, έφθασαν στη φιλόξενη πόρτα Σου και έλαβαν από τα δώρα ένα άφθονο µερίδιο.

Ω Κύριέ µου, διψούσαν, Εσύ έφερες στα στεγνά χείλη τους τα ύδατα της επανασύνδεσης.

Ω Τρυφερέ, Χορηγέ, Εσύ ηρέµησες τον πόνο τους µε το βάλσαµο της γενναιοδωρίας Σου και της χάρης Σου, και θεράπευσες τις ασθένειές τους µε το εξαιρετικό φάρµακο της συµπόνιας Σου. Ω Κύριε, κάνε σταθερά τα πόδια τους στο ίσιο Σου µονοπάτι, κάνε µεγάλο γι’ αυτούς το µάτι της βελόνας, και κάνε τους να περπατούν µε δόξα για πάντα, ντυµένοι µε βασιλικούς χιτώνες.

Αληθινά Εσύ είσαι ο Γενναιόδωρος, ο Πάντοτε Χορηγός, ο Πολύτιµος, ο Πλέον Μεγαλόψυχος. ∆εν υπάρχει άλλος Θεός εκτός από Σένα, τον Ισχυρό, το ∆υνατό, τον Εξυψωµένο, το Νικητή.

-- Abdu'l-Bahá
