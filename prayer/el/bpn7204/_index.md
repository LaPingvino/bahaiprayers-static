+++
title = 'Prayer bpn7204 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
Ω Συ φιλεύσπλαχνε Θεέ! Ω Συ ο Οποίος είσαι ισχυρός και δυνατός! Ω Συ αγαθότατε Πατέρα! Αυτοί οι δούλοι έχουν συγκεντρωθεί και έχουν στραφεί προς Εσένα, ικετεύοντας στο κατώφλι Σου, επιθυµούντες τις άπειρές Σου ευεργεσίες από τη µεγάλη Σου επιβεβαίωση. ∆εν έχουν άλλο σκοπό εκτός από την ευχαρίστησή Σου. ∆εν έχουν άλλη πρόθεση εκτός από την υπηρεσία προς τον κόσµο της ανθρωπότητας.

Ω Θεέ! Κάνε αυτή τη συγκέντρωση ακτινοβόλα. Κάνε τις καρδιές ευσπλαχνικές. ∆ώσε τις δωρεές του Αγίου Πνεύµατος. Προίκισε τους µε ουράνια δύναµη. Ευλόγησέ τους µε ουράνια νοηµοσύνη. Αύξησε την ειλικρίνειά τους, ώστε µε κάθε ταπεινότητα και µετάνοια να στραφούν προς τη βασιλεία Σου και να απορροφηθούν στην υπηρεσία του κόσµου της ανθρωπότητας. Ας γίνει ο καθένας τους µια ακτινοβόλα λαµπάδα. Ας γίνει ο καθένας ένα λαµπερό αστέρι. Ας γίνει ο καθένας όµορφος σε χρώµα και πλούσιος σε ευωδία στη Βασιλεία του Θεού.

Ω αγαθέ Πατέρα! Στείλε τις ευλογίες Σου. Μην υπολογίζεις τις ατέλειές µας. Προφύλαξέ µας υπό την προστασία Σου. Μη θυµάσαι τις αµαρτίες µας. Θεράπευσε µας µε το έλεός Σου.

Είµαστε αδύνατοι· Εσύ είσαι Ισχυρός. Είµαστε φτωχοί· Εσύ είσαι πλούσιος. Είµαστε ασθενείς· Εσύ είσαι ο Θεραπευτής. Έχουµε ανάγκες· Εσύ είσαι ο πλέον Γενναιόδωρος.

Ω Θεέ! Προίκισέ µας µε την πρόνοιά Σου. Συ είσαι ο ∆υνατός. Συ είσαι ο ∆ωρητής. Συ είσαι ο Ευεργέτης.
