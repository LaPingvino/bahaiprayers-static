+++
title = 'Prayer bpn7248 in ελληνικά'
tags = ['lang-el', 'bpn-unsorted']
+++
Ω Θεέ, Θεέ µου! Εσύ βλέπεις πως µαύρο σκοτάδι έχει σκεπάσει όλες τις περιοχές, πως όλες οι χώρες καίγονται από τη φλόγα της διχόνοιας και πως η πυρά του πολέµου και της αιµατοχυσίας έχει ανάψει στην Ανατολή και στη ∆ύση. Αίµα χύνεται, πτώµατα σκεπάζουν το έδαφος και αποκοµµένα κεφάλια είναι πεσµένα στη σκόνη του πεδίου της µάχης.

Ω Κύριε! Λυπήσου αυτούς τους αµαθείς και κοίταξέ τους µε το µάτι της συγνώµης και της συγχώρησης. Σβήσε αυτή τη φωτιά, ώστε αυτά τα πυκνά σύννεφα που σκοτεινιάζουν τον ορίζοντα να σκορπιστούν, ο Ήλιος της Πραγµατικότητας να λάµψει µε τις ακτίνες της συµφιλίωσης, αυτό το έντονο σκοτάδι να διαλυθεί και το λαµπερό φως της ειρήνης να χύσει την ακτινοβολία του πάνω σ’ όλες τις χώρες.

Ω Κύριε! Τράβηξε τους ανθρώπους από την άβυσσο του ωκεανού του µίσους και της εχθρότητας, σώσε τους από αυτό το αδιαπέραστο σκοτάδι. Ένωσε τις καρδιές τους και λάµπρυνε τα µάτια τους µε το φως της ειρήνης και της συµφιλίωσης. Σώσε τους από τα βάθη του πολέµου και της αιµατοχυσίας και ελευθέρωσέ τους από το σκοτάδι της πλάνης. Παραµέρισε τα πέπλα από τα µάτια τους και φώτισε τις καρδιές τους µε το φως της καθοδήγησης. Μεταχειρίσου τους µε το στοργικό Σου έλεος και µε συµπόνια και µην τους αντιµετωπίζεις σύµφωνα µε τη δικαιοσύνη και την οργή Σου, που κάνουν να τρέµουν τα πλευρά των ισχυρών.

Ω Κύριε! Οι πόλεµοι συνεχίζονται. Αγωνία και φόβος έχουν δυναµώσει και κάθε αναπτυγµένη περιοχή έχει ερηµωθεί.

Ω Κύριε! Οι καρδιές είναι βαριές και οι ψυχές βασανισµένες. Έχε έλεος για τις φτωχές αυτές ψυχές και µην τις αφήνεις στις υπερβολές των δικών τους επιθυµιών.

Ω Κύριε! Φανέρωσε στις χώρες Σου ταπεινές και υποτακτικές ψυχές, µε τα πρόσωπα τους φωτισµένα µε τις ακτίνες της καθοδήγησης, αποδεσµευµένες από τον κόσµο, για να εγκωµιάζουν το όνοµά Σου, να προφέρουν τον έπαινο Σου και να διαχέουν την ευωδία της αγιότητάς Σου ανάµεσα στην ανθρωπότητα.

Ω Κύριε! ∆υνάµωσε τις πλάτες τους, ενίσχυσε τα πλευρά τους και γοήτευσε τις καρδιές τους µε τα ισχυρότερα σηµεία της αγάπης Σου.

Ω Κύριε! Αληθινά, αυτοί είναι αδύνατοι και Εσύ είσαι ο Ισχυρός και ο ∆υνατός· αυτοί είναι ανίκανοι και Εσύ είσαι ο Βοηθός και ο Ευσπλαχνικός.

Ω Κύριε! Ο ωκεανός της ανταρσίας είναι ταραγµένος και αυτή η τρικυµία δε θα ησυχάσει παρά µόνο µε την απεριόριστη χάρη Σου που έχει αγκαλιάσει όλες τις περιοχές.

Ω Κύριε! Αληθινά, οι άνθρωποι βρίσκονται στην άβυσσο του πάθους και τίποτε δε θα τους σώσει εκτός από τις απεριόριστες γενναιοδωρίες Σου.

Ώ Κύριε! ∆ιασκόρπισε το σκοτάδι αυτών των διεφθαρµένων επιθυµιών και διαφώτισε τις καρδιές µε τη λάµπα της αγάπης Σου, µε την οποία όλες οι χώρες σύντοµα θα φωτιστούν. Σταθεροποίησε επίσης τους αγαπηµένους Σου, αυτούς, που αφήνοντας τις, χώρες τους, τις οικογένειες τους και τα παιδιά τους, έχουν ταξιδέψει σε ξένες χώρες για την αγάπη της ωραιότητάς Σου, για να διαχέουν τις ευωδίες Σου και να διαδίδουν τις ∆ιδασκαλίες Σου. Γίνε Εσύ ο σύντροφός τους στη µοναξιά τους, ο βοηθός τους στην ξένη χώρα, ο λυτρωτής της λύπης τους και ο ανακουφίζων τη δυστυχία τους. Γίνε Συ ένα δροσερό ποτό για τη δίψα τους, ένα φάρµακο για τις αρρώστιες τους και βάλσαµο για το φλογερό πόθο της καρδιάς τους.

Αληθινά, Εσύ είσαι ο Πλέον Γενναιόδωρος, ο Κύριος άφθονης χάρης και αληθινά, Εσύ είσαι o Φιλεύσπλαχνος και ο Ελεήµων.

-- Abdu'l-Bahá
