+++
title = 'Prayer bpn7247 in ελληνικά'
tags = ['lang-el', 'bpn7247']
+++
Οποιοσδήποτε ταξιδεύει σε διάφορα µέρη για να διδάξει, ας διαβάσει προσεκτικά πάνω στο βουνό, στην έρηµο, στη στεριά και στη θάλασσα αυτή την ικεσία.

Ω Θεέ! Ω Θεέ! Εσύ βλέπεις την αδυναµία µου, την ταπεινότητα και την ταπεινοφροσύνη µου µπροστά στα πλάσµατά Σου· παρ’ όλα αυτά, έχω εναποθέσει σε Σένα την εµπιστοσύνη µου και έχω σηκωθεί για τη διάδοση των διδασκαλιών Σου ανάµεσα στους δυναµικούς υπηρέτες Σου, βασισµένος στην ισχύ και τη δύναµή Σου. Ω Κύριε! Είµαι ένα πουλί µε σπασµένες φτερούγες και επιθυµώ να πετάξω ψηλά στο άπειρό Σου διάστηµα. Πώς µπορώ να το κάνω αυτό χωρίς την πρόνοια και τη χάρη Σου, την ενίσχυση και τη βοήθειά Σου; Ω Κύριε! Λυπήσου την αδυναµία µου και δυνάµωσέ µε, µε την ισχύ Σου. Ω Κύριε! Λυπήσου την ανικανότητα µου και βοήθησέ µε, µε τη δύναµη και το µεγαλείο Σου.

Ω Κύριε! Αν η πνοή του Αγίου Πνεύµατος ενίσχυε το πιο αδύνατο από τα πλάσµατα, αυτό θα επιτύγχανε ό, τι επιδίωκε και θα αποκτούσε ότι επιθυµούσε. Πραγµατικά, Εσύ έχεις βοηθήσει τους δούλους Σου στο παρελθόν, και αν και ήταν οι πιο αδύνατοι από τα πλάσµατά Σου, οι πιο ταπεινοί από τους δούλους Σου και οι πιο ασήµαντοι απ' όσους έζησαν πάνω στη γη, µε την έγκριση και την εξουσία Σου κέρδισαν το προβάδισµα από τους πιο ένδοξους του λαού Σου και από τους πιο ευγενείς της ανθρωπότητας. Ενώ προηγουµένως ήταν σαν πεταλούδες, έγιναν βασιλικά γεράκια, και ενώ προηγουµένως ήταν σαν ρυάκια έγιναν σαν θάλασσες, µε τη δωρεά Σου και το έλεος Σου. Έγιναν, µε την πιο µεγάλη Σου εύνοια, άστρα που λάµπουν στον ουρανό της καθοδήγησης, πουλιά που κελαηδούν στο ροδόκηπο της αθανασίας, λιοντάρια που ουρλιάζουν στα δάση της γνώσης και της σοφίας και φάλαινες που κολυµπούν στον ωκεανό της ζωής.

Αληθινά, Εσύ είσαι ο Επιεικής, ο Ισχυρός, ο ∆υνατός και ο Πλέον Φιλεύσπλαχνος των φιλεύσπλαχνων.

-- Abdu'l-Bahá
