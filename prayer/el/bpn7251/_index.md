+++
title = 'Prayer bpn7251 in ελληνικά'
tags = ['lang-el', 'bpn7251']
+++
Αυτοί που διαχέουν τις ευωδίες του Θεού, να απαγγέλλουν αυτή την προσευχή κάθε πρωί:

Ω Κύριε, Θεέ µου! Εγκώµια και ευχαριστίες σε Σένα, γιατί µε οδήγησες στο δρόµο της βασιλείας, µου επέτρεψες να βαδίζω σ’ αυτό το ευθύ και µακρύ µονοπάτι, φώτισες την όρασή µου µε το αντίκρισµα των λάµψεων του φωτός Σου, µε έκανες να προσέξω τις µελωδίες των πουλιών της αγιότητας από τη βασιλεία των µυστηρίων και προσέλκυσες την καρδιά µου µε την αγάπη Σου ανάµεσα στους δικαίους.

Ω Κύριε! Σταθεροποίησέ µε, µε το Άγιο Πνεύµα, ώστε να µπορώ να καλέσω εξ Ονόµατός Σου µεταξύ των εθνών και να δώσω τα χαρµόσυνα νέα της αποκάλυψης της βασιλείας Σου στην ανθρωπότητα.

Ω Κύριε! Είµαι αδύναµος, δυνάµωσέ µε, µε την ισχύ και την εξουσία Σου. Η γλώσσα µου διστάζει, κάνε µε να προφέρω τη µνηµόνευση και τον έπαινό Σου. Είµαι ταπεινός, τίµησέ µε, µε την αποδοχή µου στη βασιλεία Σου. Είµαι αποµακρυσµένος, κάνε µε να πλησιάσω το κατώφλι της φιλευσπλαχνίας Σου. Ω Κύριε! Κάνε µε αστραφτερή λάµπα, λαµπερό αστέρι και ευλογηµένο δέντρο, στολισµένο µε καρπούς και µε κλαδιά που σκιάζουν όλες αυτές τις περιοχές. Αληθινά, Εσύ είσαι ο ∆υνατός, ο Ισχυρός και ο Αδέσµευτος!

-- Abdu'l-Bahá
