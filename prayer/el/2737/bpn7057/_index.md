+++
title = 'Prayer bpn7057 in ελληνικά'
author = "Bahá'u'lláh"
tags = ['lang-el', 'bpn-unsorted', "Bahá'u'lláh"]
+++
Πολλές ψυχρές καρδιές, ω Θεέ µου, έχουν ανάψει µε τη φωτιά της Πίστης Σου και πολλοί κοιµισµένοι έχουν ξυπνήσει από τη γλυκύτητα της φωνής Σου. Πόσοι είναι οι ξένοι που έχουν ζητήσει καταφύγιο κάτω από τη σκιά του δέντρου της µοναδικότητάς Σου και πόσοι πολυάριθµοι οι διψασµένοι που έχουν λαχταρήσει την πηγή των ζωογόνων υδάτων Σου στις µέρες Σου!

Ευλογηµένος είναι εκείνος που έχει στραφεί προς Εσένα και έχει σπεύσει να φτάσει τη Χαραυγή του φωτός του προσώπου Σου. Ευλογηµένος είναι εκείνος που έχει στραφεί µε όλη του

την αγάπη προς το Σηµείο Αυγής της Αποκάλυψής Σου και προς την Αστείρευτη Πηγή της έµπνευσής Σου. Ευλογηµένος είναι εκείνος που έχει καταναλώσει στο µονοπάτι Σου ό, τι του έδωσες µε τη γενναιοδωρία και εύνοιά Σου. Ευλογηµένος είναι εκείνος που από το διακαή του πόθο για Σένα, έχει απορρίψει τα πάντα εκτός από Σένα. Ευλογηµένος είναι εκείνος που έχει απολαύσει στενή επικοινωνία µε Σένα και έχει απαλλάξει τον εαυτό του από κάθε δέσµευση µε οποιονδήποτε εκτός από Σένα.

Σε ικετεύω, ω Κύριέ µου, στο όνοµα Εκείνου, ο Οποίος είναι το Όνοµά Σου, ο Οποίος, µέσω της ισχύος της κυριαρχίας και της δύναµής Σου, έχει υψωθεί πάνω από τον ορίζοντα της φυλακής Του, να ορίσεις για τον καθένα ό, τι ταιριάζει σε Σένα και ό, τι αρµόζει στην υπεροχή Σου.

Η δύναµή Σου, αληθινά, είναι ικανή για τα πάντα.
