+++
title = 'Prayer bpn7078 in ελληνικά'
author = 'Bahá'u'lláh'
tags = ['lang-el', 'bpn-unsorted']
+++
Εξυµνηµένο το όνοµά Σου, ω Κύριε Θεέ µου! Κοίταξε το µάτι µου που προσµένει να προσηλωθεί στα θαύµατα της ευσπλαχνίας Σου, και το αυτί µου που λαχταρά να ακούσει τις γλυκιές µελωδίες Σου, και την καρδιά µου που ποθεί τα ζώντα ύδατα της γνώσης Σου. Εσύ βλέπεις τη δούλη Σου, ω Θεέ µου, που στέκεται µπροστά στην κατοικία της ευσπλαχνίας Σου, και καλώντας Εσένα µε το όνοµά Σου, το οποίο έχεις διαλέξει πάνω από όλα τα άλλα ονόµατα και έχεις τοποθετήσει πάνω από όλα όσα βρίσκονται στον ουρανό και στη γη. Στείλε σ’ αυτήν τις πνοές του ελέους Σου, ώστε να απαρνηθεί τον εαυτό της και να προσελκυστεί ολοκληρωτικά προς την έδρα η οποία, απαστράπτουσα µε τη δόξα του προσώπου Σου, διαχέει την ακτινοβολία της κυριαρχίας Σου, και είναι εδραιωµένη ως δικός Σου θρόνος. Ικανός είσαι Εσύ να πράττεις ό, τι επιθυµείς. ∆εν υπάρχει άλλος Θεός εκτός από Σένα, τον Πανένδοξο, τον Πλέον Γενναιόδωρο.

Σε ικετεύω, ω Κύριέ µου, µην αποβάλλεις αυτές που Σε έχουν επιζητήσει, µην αποµακρύνεις αυτές που έχουν κατευθύνει τα βήµατά τους προς Εσένα και µη στερείς τη χάρη Σου απ’ όλες που Σε αγαπούν. Εσύ είσαι Αυτός, ω Κύριέ µου, ο Οποίος ονοµάζει τον Εαυτό Του Θεό του Ελέους, ο Πλέον Οικτίρµων. ∆είξε τότε ευσπλαχνία στη δούλη Σου που αναζήτησε το καταφύγιό Σου, και έστρεψε το πρόσωπό της προς Εσένα.

Εσύ είσαι, αληθινά, ο Πάντοτε Συγχωρών, ο Πλέον Φιλεύσπλαχνος.
