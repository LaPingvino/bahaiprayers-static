+++
title = 'Prayer bpn7087 in ελληνικά'
tags = ['lang-el', 'bpn7087']
+++
Ω Θεέ, Συ ο Οποίος είσαι ο Πρωταίτιος όλων των Φανερώσεων, η Πηγή όλων των Πηγών, η Πηγή όλων των Αποκαλύψεων και η Αστείρευτη Πηγή όλων των Φώτων! Μαρτυρώ ότι µε το όνοµά Σου ο ουρανός της κατανόησης έχει στολιστεί, ο ωκεανός του θείου λόγου έχει υψωθεί και οι χορηγήσεις της Πρόνοιάς Σου έχουν διαδοθεί στους οπαδούς όλων των θρησκειών.

Σε ικετεύω πλούτισέ µε, έτσι ώστε να απελευθερωθώ απ’ όλα εκτός από Σένα και να γίνω ανεξάρτητος από οποιονδήποτε εκτός από Σένα. Σκόρπισε πάνω µου από τα σύννεφα της γενναιοδωρίας Σου εκείνο που θα µε ωφελήσει σε καθένα από τους κόσµους Σου. Βοήθησέ µε µέσω της ενισχυτικής Σου χάρης να υπηρετώ έτσι την Υπόθεσή Σου ανάµεσα στους δούλους Σου, ώστε να µπορώ να φανερώνω εκείνο που θα γίνει αιτία να µνηµονεύοµαι, όσο διαρκεί η ίδια Σου η Βασιλεία και όσο υφίσταται η κυριαρχία Σου.

Αυτός είναι ο δούλος Σου, ω Κύριέ µου, ο οποίος µε όλο του το είναι έχει στραφεί προς τον ορίζοντα του ελέους Σου, τον ωκεανό της χάρης Σου και τον ουρανό των δωρεών Σου. Μεταχειρίσου µε όπως αρµόζει στη µεγαλοπρέπειά Σου, στη δόξα Σου, στη γενναιοδωρία Σου και στη χάρη Σου.

Εσύ, αληθινά, είσαι ο Θεός της δύναµης και της ισχύος, ο Οποίος ανταποκρίνεται σ’ αυτούς που προσεύχονται σε Σένα. ∆εν υπάρχει άλλος Θεός εκτός από Σένα, τον Παντογνώστη, τον Πάνσοφο.

-- Bahá'u'lláh
