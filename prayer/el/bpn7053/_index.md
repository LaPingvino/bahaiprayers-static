+++
title = 'Prayer bpn7053 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
Ω Θεέ, ω Εσύ που έχεις απονείµει το µεγαλείο Σου πάνω στις φωτοβόλες πραγµατικότητες των ανθρώπων, διαχέοντας πάνω σ’ αυτούς τα περίλαµπρα φώτα της γνώσης και καθοδήγησης, και τους έχεις επιλέξει από όλα τα δηµιουργήµατα γι’ αυτή την ουράνια χάρη, και τους έκανες να περικλείουν όλα τα πράγµατα, να κατανοούν την ενδότερή τους ουσία, και να αποκαλύπτουν τα µυστήριά τους, βγάζοντάς τους από το σκοτάδι στον ορατό κόσµο! «Αυτός αληθινά δείχνει την ξεχωριστή Του ευσπλαχνία σε όποιον θέλει.»1 Ω Κύριε, βοήθησε τους αγαπηµένους Σου να αποκτήσουν γνώση, επιστήµες και τέχνες και να αποκαλύψουν τα µυστικά που είναι κρυµµένα στην εσώτατη πραγµατικότητα όλων των δηµιουργηµάτων. Κάνε τους να ακούσουν τις κρυµµένες αλήθειες που είναι γραµµένες και εµπεδωµένες στην καρδιά όλων όσων υπάρχουν. Κάνε τους να γίνουν σύµβολα καθοδήγησης ανάµεσα σε όλα τα δηµιουργήµατα και διεισδυτικές ακτίνες του νου που σκορπίζουν το φως τους σ’ αυτή την «πρώτη ζωή». 2 Κάνε τους να είναι οδηγοί προς Εσένα, συνοδοί στο µονοπάτι Σου, δροµείς που παρακινούν τους ανθρώπους στη Βασιλεία Σου.

Εσύ είσαι αληθινά, ο ∆υνατός, ο Προστάτης, ο Ικανός, ο Υπερασπιστής, ο Ισχυρός, ο Πλέον Γενναιόδωρος.

1 Κοράνι 51:56

2 Κοράνι, 55:19-22
