+++
title = 'Prayer bpn7096 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
Σκόρπισε τη λύπη µου µε την ευεργεσία και τη γενναιοδωρία Σου, ω Θεέ, Θεέ µου, και διώξε την αγωνία µου µε την κυριαρχία και την ισχύ Σου. Εσύ µε βλέπεις, ω Θεέ µου, µε το πρόσωπό µου προσηλωµένο προς Εσένα, τη στιγµή που οι στενοχώριες µ’ έχουν περικυκλώσει από όλες τις πλευρές. Σε ικετεύω, ω Συ ο Οποίος είσαι ο Κύριος όλης της ύπαρξης και επισκιάζεις όλα τα πράγµατα, ορατά και αόρατα, στο Όνοµά Σου, µε το οποίο Εσύ έχεις υποτάξει τις καρδιές και τις ψυχές των ανθρώπων, και στο όνοµα των κυµάτων του Ωκεανού του ελέους Σου

και των λάµψεων του Ήλιου της ευεργεσίας Σου, να µε συµπεριλάβεις ανάµεσα σ’ αυτούς, που τίποτε απολύτως δεν εµπόδισε να προσηλώσουν τα πρόσωπά τους σε Σένα, ω Συ Κύριε όλων των ονοµάτων και Ποιητή των ουρανών.

Εσύ βλέπεις, ω Κύριέ µου, τα πράγµατα που µου έχουν συµβεί στις µέρες Σου. Σε ικετεύω στο όνοµα Αυτού, ο Οποίος είναι η Χαραυγή των ονοµάτων Σου και το Σηµείο Αυγής των ιδιοτήτων Σου, όρισε για µένα ό, τι θα µε κάνει ικανό να εγερθώ να υπηρετήσω Εσένα και να εκθειάσω τις αρετές Σου. Εσύ είσαι, αληθινά, ο Παντοδύναµος, ο Πλέον Ισχυρός, ο Οποίος συνηθίζει να εισακούει τις προσευχές όλων των ανθρώπων!

Τελικά, Σε ικετεύω στο όνοµα του φωτός του προσώπου Σου, ευλόγησε τις υποθέσεις µου, εξόφλησε τις οφειλές µου και ικανοποίησε τις ανάγκες µου. Εσύ είσαι Εκείνος, του Οποίου την ισχύ και του Οποίου την εξουσία κάθε γλώσσα έχει οµολογήσει, του Οποίου τη µεγαλοπρέπεια και του Οποίου την κυριαρχία κάθε καρδιά µε κατανόηση έχει αναγνωρίσει. ∆εν υπάρχει άλλος Θεός εκτός από Σένα, ο Οποίος ακούει και είναι έτοιµος να απαντήσει.
