+++
title = 'Prayer bpn7237 in ελληνικά'
author = "Abdu'l-Bahá"
tags = ['lang-el', 'bpn-unsorted']
+++
Αυτός είναι ο Θεός!

Ω απαράµιλλε Κύριε! Με την παντοδύναµη σοφία Σου επέβαλες το γάµο στους λαούς, ώστε οι γενεές των ανθρώπων να διαδέχονται η µία την άλλη σ’ αυτό τον εξαρτηµένο κόσµο, και πάντοτε όσο θα διαρκέσει ο κόσµος, να ασχολούνται στο κατώφλι της µοναδικότητάς Σου, µε υπηρεσία και σεβασµό, µε απόδοση τιµής, µε λατρεία και δοξολογία. “∆ηµιούργησα ψυχές και ανθρώπους, µόνο για να µε λατρεύουν.” Γι’ αυτό, νύµφευσε στον ουρανό του ελέους Σου αυτά τα δύο πουλιά από τη φωλιά της Αγάπης Σου και κάνε τα να είναι τα µέσα προσέλκυσης παντοτινής χάρης, ώστε από την ένωση αυτών των δύο θαλασσών της αγάπης να φουσκώσει ένα κύµα τρυφερότητας και να ρίξει τα µαργαριτάρια αγνών και αγαθών απογόνων στην ακτή της ζωής. “Αυτός έχει αφήσει ελεύθερες τις δύο θάλασσες, ώστε να συναντήσει η µία την άλλη: Ανάµεσα τους είναι ένα φράγµα το οποίο δεν υπερβαίνουν. Ποια λοιπόν από τις δωρεές του Κυρίου σας θα αρνηθείτε; Από την κάθε µια Αυτός παράγει µεγαλύτερα και µικρότερα µαργαριτάρια.”

Ω Εσύ αγαθέ Κύριε! Κάνε αυτό το γάµο να παράγει κοράλλια και µαργαριτάρια. Εσύ είσαι, αληθινά, ο Πανίσχυρος, ο Παµµέγιστος, ο Πάντοτε Συγχωρών!
