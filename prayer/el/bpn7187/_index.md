+++
title = 'Prayer bpn7187 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
Ω Εσύ καλή και στοργική Θεία Πρόνοια! Η Ανατολή κινείται και η ∆ύση υψώνεται όπως τα αιώνια µεγάλα κύµατα της θάλασσας. Οι απαλές αύρες της αγιότητας διαχέονται, και από το Αόρατο Βασίλειο οι ακτίνες της Σφαίρας της Αλήθειας λάµπουν µεγαλόπρεπα. Οι ύµνοι της θείας ενότητας ψέλνονται και τα λάβαρα της ουράνιας ισχύος κυµατίζουν. Η αγγελική Φωνή εγείρεται και, όπως το βουητό του λεβιάθαν, ηχεί το κάλεσµα της αυταπάρνησης και της εξαφάνισης. Η θριαµβευτική κραυγή Για Μπαχά’ ολ-Αµπχά αντηχεί σε κάθε πλευρά, και το κάλε- σµα Για Αλή’ ολ’ Αλά ηχεί σε όλες τις περιοχές. Καµιά κίνηση δεν υπάρχει στον κόσµο εκτός απ’ αυτήν της ∆όξας του Μοναδικού Απαγωγέα των Καρδιών, και καµία αναταραχή εκτός από την κυµατώδη αγάπη γι’ Αυτόν, τον Ασύγκριτο, τον Πολυαγαπηµένο.

Οι αγαπηµένοι του Κυρίου, µε τη µοσχοβόλο αναπνοή τους, καίνε σαν λαµπερές λαµπάδες σε κάθε κλίµα, και οι φίλοι του Φιλεύσπλαχνου, όπως τα ανθισµένα λουλούδια, µπορούν να βρεθούν σε όλες τις περιοχές. Ούτε για µια στιγµή δεν αναπαύονται· αναπνέουν µόνο στην ανάµνησή Σου, και δε λαχταρούν τίποτα παρά µόνο να υπηρετούν την Υπόθεσή Σου. Στα λιβάδια της αλήθειας αυτοί είναι σαν τα γλυκά κελαηδόντα αηδόνια, και στον ανθόκηπο της καθοδήγησης είναι σαν τα φωτεινόχρωµα άνθη. Με µυστικιστικά άνθη στολίζουν τα µονοπάτια του Κήπου της Πραγµατικότητας· σαν κινούµενα κυπαρίσσια οριοθετούν τις όχθες του ποταµού της Θείας Θέλησης. Πάνω στον ορίζοντα της ύπαρξης λάµπουν σαν ακτινοβόλα άστρα· στο στερέωµα του κόσµου λάµπουν σαν περίλαµπρα ουράνια σώµατα. Φανερώσεις ουράνιας χάρης είναι αυτοί, και χαραυγές φωτός θείας βοήθειας.

∆ώσε, ω Εσύ Στοργικέ Κύριε, ώστε όλοι να είναι σταθεροί και ακλόνητοι, να λάµπουν µε αιώνια λαµπρότητα, έτσι ώστε, µε κάθε ανάσα, απαλές αύρες να πνέουν από τα καταφύγια της στοργικής Σου καλοσύνης, από τον ωκεανό της χάρης Σου να αναδυθεί µια απαλή οµίχλη, ώστε οι ευνοϊκές βροχές της αγάπης Σου να χαρίσουν φρεσκάδα και ο ζέφυρος να µεταφέρει το άρωµά του από το ροδόκηπο της θείας ενότητας.

Παραχώρησε, ω Πλέον Πολυαγαπηµένε του Κόσµου, µια ακτίνα από τη λαµπρότητά Σου.

Ω Πολυαγαπηµένε της ανθρωπότητας, χύσε πάνω µας το φως της Όψης Σου.

Ω Παντοδύναµε Θεέ, προστάτευσέ µας, γίνε το καταφύγιό µας και, ω Κύριε της Ύπαρξης, δείξε την ισχύ Σου και την εξουσία Σου.

Ω Εσύ στοργικέ Κύριε, οι υποκινητές της ανταρσίας σε µερικές περιοχές κινούνται και είναι δραστήριοι, και µέρα και νύχτα επιφέρουν θλιβερές αδικίες.

Σαν λύκοι, οι τύραννοι παραµονεύουν, και το αδικηµένο, αθώο κοπάδι δεν έχει ούτε βοήθεια ούτε ανακούφιση. Τα λαγωνικά είναι στα ίχνη των γαζελών στους αγρούς της θείας ενότητας, και ο φασιανός στα όρη της ουράνιας καθοδήγησης καταδιώκεται από τα κοράκια του φθόνου.

Ω Εσύ θεία Πρόνοια, συντήρησέ µας και προστάτευσέ µας! Ω Εσύ που είσαι η Ασπίδα µας, σώσε µας και υπερασπίσου µας! Κράτησέ µας κάτω από το Καταφύγιό Σου, και µε τη Βοήθειά Σου σώσε µας από όλα τα κακά. Εσύ είσαι, αληθινά, ο Αληθινός Προστάτης, ο Αόρατος Φύλακας, ο Ουράνιος Υποστηρικτής, και ο Θεσπέσιος Στοργικός Κύριος.
