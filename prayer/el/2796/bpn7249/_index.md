+++
title = 'Prayer bpn7249 in ελληνικά'
author = "Abdu'l-Bahá"
tags = ['lang-el', 'bpn-unsorted', "Abdu'l-Bahá"]
+++
Η ακόλουθη ικεσία διαβάζεται από τους δασκάλους και τους φίλους καθηµερινά:

Ω Συ αγαθέ Κύριε! ∆όξα σε Σένα που µας έχεις δείξει το δρόµο της καθοδήγησης, µας έχεις ανοίξει την πύλη της βασιλείας και µας έχεις φανερώσει τον Εαυτό Σου µε τον Ήλιο της Πραγµατικότητας. Στους τυφλούς Εσύ έχεις δώσει όραση· στους κουφούς Εσύ έχεις χαρίσει ακοή· Εσύ ανέστησες τους νεκρούς· Εσύ πλούτισες τους φτωχούς· Εσύ έδειξες το δρόµο σ’ εκείνους που έχουν παραστρατήσει· Εσύ οδήγησες εκείνους µε στεγνά χείλη στην πηγή της καθοδήγησης· Εσύ άφησες τα διψασµένα ψάρια να φτάσουν στον ωκεανό της πραγµατικότητας και Εσύ κάλεσες τα περιπλανώµενα πουλιά στο ροδόκηπο της χάρης.

Ω Εσύ Παντοδύναµε! Είµαστε οι δούλοι Σου και οι φτωχοί Σου· είµαστε αποµακρυσµένοι και ποθούµε την παρουσία Σου, διψασµένοι για το ύδωρ της πηγής Σου και άρρωστοι, επιθυµούντες σφοδρά τη θεραπεία µας από Σένα. Περπατούµε στο µονοπάτι Σου και δεν έχουµε άλλο σκοπό ή

ελπίδα, εκτός από τη διάχυση της ευωδίας Σου, ώστε όλες οι ψυχές να αναφωνήσουν: “Ω Θεέ, οδήγησέ µας στο ευθύ µονοπάτι.” Ας ανοίξουν τα µάτια τους για να αντικρίσουν το φως και ας ελευθερωθούν από το σκοτάδι της άγνοιας. Ας συγκεντρωθούν γύρω από τη λάµπα της καθοδήγησής Σου.

Ας λάβει κάθε άπορος ένα µερίδιο. Ας γίνουν οι στερηµένοι οι έµπιστοι φίλοι των µυστηρίων Σου.

Ω Παντοδύναµε! Κοίταξέ µας µε το βλέµµα της ευσπλαχνίας. Χάρισέ µας ουράνια επιβεβαίωση. ∆ώρισέ µας την πνοή του Αγίου Πνεύµατος, ώστε να βοηθηθούµε στην υπηρεσία Σου και σαν άστρα λαµπερά να λάµψουµε σ’ αυτές τις περιοχές µε το φως της καθοδήγησής Σου.

Αληθινά, Εσύ είσαι ο Ισχυρός, ο ∆υνατός, ο Σοφός και ο ∆ιορατικός.
