+++
title = 'Prayer bpn7226 in ελληνικά'
author = 'Bahá'u'lláh'
tags = ['lang-el', 'bpn-unsorted']
+++
∆όξα σε Σένα, ω Κύριε, Θεέ µου! Αυτές είναι οι µέρες, κατά τις οποίες Εσύ έχεις καλέσει όλους τους ανθρώπους να τηρούν τη νηστεία, ώστε µε αυτή να εξαγνίσουν τις ψυχές τους και να απαλλαγούν από κάθε δέσµευση σ’ οποιονδήποτε εκτός από Σένα, και να ανέλθει από τις καρδιές τους εκείνο, που θα είναι άξιο της αυλής της µεγαλοπρέπειάς Σου και θα αρµόζει απόλυτα στην έδρα της αποκάλυψης της µοναδικότητάς Σου. ∆ώσε, ω Κύριέ µου, ώστε αυτή η νηστεία να γίνει ποτάµι ζωοποιού ύδατος και να αποδώσει την αρετή µε την οποία Εσύ την έχεις προικίσει. Καθάρισε µε αυτήν τις καρδιές των δούλων Σου, τους οποίους οι κακίες του κόσµου απέτυχαν να εµποδίσουν από το να στραφούν προς το πανένδοξο Όνοµά Σου, και οι οποίοι έχουν παραµείνει ασυγκίνητοι από το θόρυβο και την αναταραχή εκείνων, που έχουν αποκηρύξει τα πιο λαµπρά σηµεία Σου, τα οποία έχουν συνοδεύσει την έλευση της Αποκάλυψής Σου, την Οποία Εσύ έχεις προικίσει µε την κυριαρχία Σου, την ισχύ Σου, τη µεγαλοπρέπεια και τη δόξα Σου. Αυτοί είναι οι δούλοι που µόλις έλαβαν το κάλεσµά Σου, έσπευσαν προς το έλεός Σου και δεν κρατήθηκαν µακριά Σου από τις αλλαγές και τις ευκαιρίες αυτού του κόσµου ή από οποιουσδήποτε ανθρώπινους περιορισµούς.

Εγώ είµαι αυτός, ω Θεέ µου, που µαρτυρεί την ενότητά Σου, που παραδέχεται τη µοναδικότητά Σου, που ταπεινά υποκλίνεται µπροστά στις αποκαλύψεις της µεγαλοπρέπειάς Σου και που αναγνωρίζει µε χαµηλωµένο µέτωπο τις λάµψεις του φωτός της υπερβατικής Σου δόξας. Έχω πιστέψει σε Σένα, αφού µε έκανες ικανό να γνωρίσω τον Εαυτό Σου, τον Οποίον Εσύ έχεις αποκαλύψει στα µάτια των ανθρώπων µε την ισχύ της κυριαρχίας και της δύναµής Σου. Προς Αυτόν έχω στραφεί, πλήρως αποδεσµευµένος από τα πάντα και προσκολληµένος σταθερά στο σχοινί των δωρεών και της εύνοιάς Σου. Έχω αγκαλιάσει την αλήθεια Του και την αλήθεια όλων των θαυµαστών νόµων και εντολών που έχουν σταλεί σ’ Αυτόν. Έχω νηστέψει από αγάπη για Σένα και ακολουθώντας την προσταγή Σου, και έχω διακόψει τη νηστεία µου µε τον έπαινο Σου στη γλώσσα µου και σύµφωνα µε την ευχαρίστησή Σου. Μην επιτρέψεις, ω Κύριέ µου, να συγκαταλεχτώ ανάµεσα σ’ αυτούς που έχουν νηστέψει κατά τη διάρκεια της ηµέρας, οι οποίοι κατά τη διάρκεια της νύχτας γονυκλινείς µπροστά στο πρόσωπό Σου έχουν αποκηρύξει την αλήθεια Σου, έχουν αµφισβητήσει τα σηµεία Σου, έχουν διαψεύσει τη µαρτυρία Σου και έχουν διαστρεβλώσει τους λόγους Σου.

Άνοιξε, ω Κύριέ µου, τα µάτια µου και τα µάτια όλων εκείνων που Σε έχουν αναζητήσει, ώστε να Σε αναγνωρίσουµε µε τα δικά Σου τα µάτια. Αυτή είναι η εντολή Σου που δόθηκε σε µας στο Βιβλίο, σταλµένο από Σένα σ’ Αυτόν, τον Οποίον Εσύ έχεις διαλέξει µε την εντολή Σου, τον Οποίον Εσύ έχεις ξεχωρίσει για την εύνοιά Σου πάνω απ’ όλα τα πλάσµατά Σου, τον Οποίον Εσύ είχες την ευαρέσκεια να προικίσεις µε την κυριαρχία Σου και τον Οποίον Εσύ έχεις ιδιαιτέρως ευνοήσει και έχεις εµπιστευτεί το Μήνυµα Σου προς το λαό Σου. ∆οξασµένος είσαι Εσύ, ω Θεέ µου, γιατί µας έκανες ικανούς µε τη χάρη Σου να αναγνωρίσουµε Αυτόν και να παραδεχτούµε οτιδήποτε έχει σταλεί σ’ Αυτόν, και µας έκανες την τιµή να φτάσουµε στην παρουσία του Ενός, τον Οποίον Εσύ είχες υποσχεθεί στο Βιβλίο Σου και στις Πινακίδες Σου.

Συ µε βλέπεις, ω Θεέ µου, µε το πρόσωπό µου στραµµένο προς Εσένα, κρατηµένο σταθερά από το σχοινί της ευσπλαχνικής Σου πρόνοιας και γενναιοδωρίας, και προσκολληµένο στην άκρη του στοργικού Σου ελέους και της ευεργετικής Σου εύνοιας. Σε ικετεύω, µην καταστρέψεις τις ελπίδες µου, ώστε να επιτύχω αυτό που Εσύ όρισες για τους δούλους Σου, οι οποίοι έχουν στραφεί προς τον περίβολο της αυλής Σου και στο ιερό της παρουσίας Σου, και έχουν τηρήσει τη νηστεία από αγάπη για Σένα. Οµολογώ, ω Θεέ µου, ότι οτιδήποτε προέρχεται από µένα είναι τελείως ανάξιο της κυριαρχίας Σου και υστερεί της µεγαλοπρέπειάς Σου. Και παρ’ όλα αυτά Σε ικετεύω στο Όνοµά Σου, µε το οποίο Εσύ έχεις αποκαλύψει τον Εαυτό Σου, στη δόξα των πλέον υπέροχων τίτλων Σου, σ’ όλα τα δηµιουργήµατα σ’ αυτή την Αποκάλυψη, µε την οποία Εσύ έχεις φανερώσει την ωραιότητά Σου µε το πιο λαµπρό Σου Όνοµα, δώσε µου να πιω από τον οίνο του ελέους Σου και από το αγνό ποτό της εύνοιάς Σου, που έχουν πηγάσει από το δεξιό χέρι της θέλησής Σου, ώστε να µπορέσω να προσηλώσω το βλέµµα µου πάνω Σου και να είµαι

τόσο αποδεσµευµένος από οτιδήποτε άλλο εκτός από Σένα, ώστε ο κόσµος και όλα που έχουν δηµιουργηθεί σ’ αυτόν να εµφανιστούν µπροστά µου σαν µια φευγαλέα µέρα, που Εσύ δεν καταδέχτηκες να δηµιουργήσεις.

Σε ικετεύω επιπλέον, ω Θεέ µου, σκόρπισε από τον ουρανό της θέλησής Σου και τα σύννεφα του ελέους Σου, εκείνο που θα µας καθαρίσει από τη δυσοσµία των παραβάσεών µας, ω Συ, ο Οποίος έχεις αποκαλέσει τον Εαυτό Σου, Θεό του ελέους! Εσύ είσαι, αληθινά, ο Πανίσχυρος, ο Πανένδοξος, ο Ευεργετικός.

Μη διώχνεις, ω Κύριέ µου, αυτόν που έχει στραφεί προς Εσένα ούτε να αφήσεις αυτόν που Σε έχει προσεγγίσει να αποµακρυνθεί από την αυλή Σου. Μη συντρίβεις τις ελπίδες του ικέτη που έχει εκτείνει τα χέρια του µε λαχτάρα για να αναζητήσει τη χάρη Σου και την εύνοιά Σου, και µη στερείς από τους ειλικρινείς δούλους Σου τα θαύµατα του τρυφερού Σου ελέους και της στοργικής Σου καλοσύνης. Συγχωρών και Παντελεήµων είσαι Εσύ, ω Κύριέ µου! Εσύ έχεις τη δύναµη να κάνεις ό, τι επιθυµείς. Όλοι εκτός από Σένα είναι ανίκανοι µπροστά στις αποκαλύψεις της δύναµής Σου, είναι σαν χαµένοι µπροστά στα τεκµήρια του πλούτου Σου, είναι σαν τίποτα όταν συγκρίνονται µε τις φανερώσεις της υπερβατικής Σου κυριαρχίας και είναι απογυµνωµένοι από κάθε δύναµη όταν βρίσκονται πρόσωπο µε πρόσωπο µε τα σηµεία και τα δείγµατα της ισχύος Σου. Τι καταφύγιο υπάρχει εκτός από Σένα, ω Κύριέ µου, στο οποίο µπορώ να καταφύγω και πού υπάρχει λιµάνι στο οποίο µπορώ να σπεύσω; Όχι, ή ισχύς της δύναµής Σου µου το µαρτυρεί! ∆εν υπάρχει προστάτης εκτός από Σένα, κανένα µέρος να καταφύγω εκτός από Σένα, κανένα καταφύγιο να αναζητήσω εκτός από Σένα. Κάνε µε να γευτώ, ω Κύριέ µου, τη θεϊκή γλυκύτητα της ανάµνησης και του επαίνου Σου. Ορκίζοµαι στην ισχύ Σου! Οποιοσδήποτε γευτεί τη γλυκύτητά της θα απαλλαχτεί από κάθε δέσµευση προς τον κόσµο και προς ό, τι βρίσκεται σ' αυτόν, και θα προσηλώσει το πρόσωπό του προς Εσένα, εξαγνισµένος από την ανάµνηση οποιουδήποτε άλλου εκτός από Σένα.

Έµπνευσε ως εκ τούτου την ψυχή µου, ω Θεέ µου, µε τη θαυµαστή Σου ανάµνηση, ώστε να δοξάζω το όνοµά Σου. Μη µε συγκαταλέγεις µε αυτούς που διαβάζουν τους λόγους Σου και αποτυγχάνουν να βρουν την κρυµµένη Σου δωρεά η οποία, όπως όρισες Εσύ, ενυπάρχει σ’ αυτούς και ζωογονεί τις ψυχές των πλασµάτων Σου και τις καρδιές των δούλων Σου. Κάνε µε, ω Κύριέ µου, να υπολογιστώ µεταξύ αυτών που έχουν τόσο ταραχτεί από τις γλυκιές ευωδίες που έχουν διαχυθεί στις µέρες Σου, ώστε έχουν θυσιάσει τις ζωές τους για Σένα και έχουν σπεύσει προς τον τόπο θανάτου τους, λόγω του πόθου τους να ατενίσουν την ωραιότητά Σου και της επιθυµίας τους να φτάσουν την παρουσία Σου. Και αν κάποιος τους έλεγε καθ’ οδών, ‘προς τα που πηγαίνετε;’ θα απαντούσαν, ‘Προς το Θεό, τον Παντοκράτορα, το Βοηθό στον Κίνδυνο, τον Αυθύπαρκτο!’ Οι παραβάσεις που διαπράχτηκαν από αυτούς που έχουν στραφεί µακριά από Σένα και έχουν φερθεί υπεροπτικά σε Σένα, δεν πέτυχαν να τους εµποδίσουν να Σε αγαπούν, να προσηλώνουν τα πρόσωπα τους σε Σένα και να στρέφονται προς την κατεύθυνση του ελέους Σου.

Αυτοί είναι εκείνοι, οι οποίοι είναι ευλογηµένοι από τα Πλήθη των Αγγέλων, οι οποίοι είναι δοξασµένοι από τους κατοίκους των αιωνίων Πόλεων, και επιπροσθέτως από εκείνους, στα µέτωπα των οποίων η πλέον εξυψωµένη πένα Σου έχει γράψει: ‘Αυτοί! Οι άνθρωποι του Μπαχά. Μέσω αυτών ξεχύθηκαν οι λάµψεις του φωτός της καθοδήγησης.’ Έτσι έχει οριστεί σύµφωνα µε την εντολή Σου και µε τη θέλησή Σου στην Πινακίδα της αµετάκλητης προσταγής Σου.

∆ιακήρυξε γι’ αυτό, ω Θεέ µου, το µεγαλείο τους και το µεγαλείο εκείνων οι οποίοι στη ζωή ή µετά το θάνατό τους έχουν στραφεί γύρω απ’ αυτούς. Εφοδίασέ τους µε αυτό που έχεις ορίσει για τους δικαίους ανάµεσα στα πλάσµατά Σου. Ικανός είσαι Εσύ να κάνεις τα πάντα. ∆εν υπάρχει άλλος Θεός εκτός από Σένα, τον Πανίσχυρο, το Βοηθό στον Κίνδυνο, τον Παντοδύναµο, τον Πλέον Ευεργετικό.

Μην αφήνεις τη νηστεία αυτή να είναι η τελευταία µας, ω Κύριέ µου, ούτε αυτή τη συνθήκη να είναι η τελευταία από τις συνθήκες Σου. ∆έξου όλα όσα έχουµε κάνει από αγάπη για Σένα και για χάρη της ευχαρίστησής Σου, και όλα όσα έχουµε αφήσει ανεκτέλεστα σαν αποτέλεσµα της υποταγής µας στις πονηρές και διαφθαρµένες επιθυµίες µας. Κάνε µας γι' αυτό ικανούς να προσκολληθούµε σταθερά στην αγάπη Σου και στην ευµένειά Σου και προφύλαξέ µας από την κακία εκείνων που Σε έχουν αρνηθεί και έχουν αµφισβητήσει τα λαµπρότατα σηµεία Σου. Εσύ είσαι, αληθινά, ο Κύριος αυτού και του επόµενου κόσµου. ∆εν υπάρχει άλλος Θεός εκτός από Σένα, τον Εξυψωµένο, τον Ύψιστο.

Εξύµνησε, ω Κύριε, Θεέ µου, Αυτόν ο οποίος είναι το Πρωταρχικό Σηµείο, το Θείο Μυστήριο, η Αόρατη Ουσία, η Χαραυγή της Θεότητας και η Φανέρωση της Κυριαρχίας Σου, µέσω του Οποίου όλη η γνώση του παρελθόντος και όλη η γνώση του µέλλοντος έχουν διευκρινιστεί, µέσω του Οποίου τα µαργαριτάρια της κρυµµένης Σου σοφίας αποκαλύφτηκαν και το µυστήριο του λατρευτού Σου ονόµατος φανερώθηκε, τον Οποίο Εσύ όρισες Προάγγελο του Ενός, µε το όνοµα του Οποίου οι συλλαβές της λέξης ΓΕΝΗΘΗΤΩ έχουν συνδεθεί και ενωθεί, µέσω του Οποίου η µεγαλοπρέπειά Σου, η κυριαρχία Σου και η δύναµή Σου έγιναν γνωστές, µέσω του Οποίου οι λόγοι Σου έχουν σταλεί, και οι νόµοι Σου διατυπώθηκαν µε σαφήνεια και τα σηµεία Σου ξαπλώθηκαν πλατιά και ο Λόγος Σου εδραιώθηκε, µέσω του Οποίου οι καρδιές των εκλεκτών Σου φανερώθηκαν και όλοι όσοι ήταν στους ουρανούς και στη γη συγκεντρώθηκαν, τον Οποίον έχεις ονοµάσει Αλή-Μωχαµέτ στο βασίλειο των ονοµάτων Σου και το Πνεύµα των Πνευµάτων στις Πινακίδες της αµετάκλητης προσταγής Σου, τον Οποίον Εσύ έχεις προικίσει µε το δικό Σου τίτλο, στο όνοµα του Οποίου όλα τα άλλα ονόµατα έχουν υποχρεωθεί να επιστρέψουν, µε την εντολή Σου και µε την ισχύ της δύναµής Σου, και στον Οποίον Εσύ έχεις κάνει όλες τις ιδιότητες και τους τίτλους Σου να φτάσουν στην τελική τους τελειότητα. Σ’ Αυτόν επίσης ανήκουν ονόµατα τέτοια, όπως αυτά τα οποία βρίσκονται κρυµµένα στα ακηλίδωτα ιερά Σου, στον αόρατο κόσµο Σου και στις καθαγιασµένες πόλεις Σου.

Εξύµνησε, επιπλέον, όσους έχουν πιστέψει σ’ Αυτόν και στα σηµεία Του και έχουν στραφεί προς Αυτόν, απ' εκείνους που έχουν αναγνωρίσει την ενότητα Σου στην Τελευταία Του Φανέρωση - µια Φανέρωση, την οποίαν Αυτός ανέφερε στις Πινακίδες Του, στα Βιβλία Του, στις Γραφές Του, σ’ όλους τους θαυµαστούς στίχους και τους διαµαντένιους λόγους, που είχαν κατέλθει σ’ Αυτόν. Αυτή είναι η ίδια Φανέρωση, της Οποίας τη Συνθήκη Εσύ πρόσταξες να ιδρύσει πριν ιδρύσει Αυτός τη δική Του Συνθήκη. Αυτός είναι, του Οποίου το εγκώµιο έχει γιορτάζει το Μπαγιάν. Σ’ αυτό, η υπεροχή Του έχει εκθειαστεί, η αλήθεια Του έχει εδραιωθεί, η κυριαρχία Του έχει διακηρυχτεί και η Υπόθεσή Του έχει τελειοποιηθεί. Ευλογηµένος είναι ο άνθρωπος που έχει στραφεί προς Αυτόν και έχει εκπληρώσει όσα Αυτός έχει διατάξει, ω Εσύ ο Οποίος είσαι ο Κύριος των κόσµων και ο Πόθος όλων όσων Σε έχουν γνωρίσει!

∆οξασµένος είσαι Εσύ, ω Θεέ µου, γιατί µας βοήθησες να Τον αναγνωρίσουµε και να Τον αγαπήσουµε. Γι’ αυτό, Σε ικετεύω στο όνοµα Αυτού και στο όνοµα Αυτών, οι Οποίοι είναι οι Χαραυγές της Θεότητάς Σου, οι Φανερώσεις της Κυριαρχίας Σου, τα Θησαυροφυλάκια της Αποκάλυψής Σου και οι Θεµατοφύλακες της έµπνευσής Σου, να µας κάνεις ικανούς να Τον υπηρετούµε και να Τον υπακούµε, και να µας δώσεις τη δύναµη να γίνουµε βοηθοί της Υπόθεσής Του και να διασκορπίζουµε τους εχθρούς Του. Ικανός είσαι Εσύ να πράττεις ό, τι Σε ευχαριστεί.

∆εν υπάρχει άλλος Θεός εκτός από Σένα, τον Παντοδύναµο, τον Πανένδοξο, τον Ένα, του Οποίου τη βοήθεια όλοι οι άνθρωποι επιζητούν.
