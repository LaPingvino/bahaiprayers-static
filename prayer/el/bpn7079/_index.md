+++
title = 'Prayer bpn7079 in ελληνικά'
tags = ['lang-el', 'bpn-unsorted']
+++
Ω Εσύ, στο φοβερό µεγαλείο του Οποίου όλα τα πράγµατα έχουν δονηθεί, στη λαβή του Οποίου είναι οι υποθέσεις όλων των ανθρώπων, προς τη χάρη και την ευσπλαχνία του Οποίου είναι στραµµένα τα πρόσωπα όλων των πλασµάτων Σου. Σε ικετεύω στο Όνοµά Σου, το οποίο Εσύ όρισες να είναι το πνεύµα όλων των ονοµάτων που βρίσκονται στο βασίλειο των ονοµάτων, να µας προστατεύεις από τους ψίθυρους εκείνων που έχουν στραφεί µακριά Σου, και έχουν αποκηρύξει την αλήθεια του πλέον σεβάσµιου και εξυψωµένου Σου Εαυτού, σ’ αυτήν την Αποκάλυψη που έχει κάνει το βασίλειο των ονοµάτων Σου να δονείται.

Είµαι µια από τις δούλες σου, ω Κύριέ µου! Έχω στρέψει το πρόσωπό µου προς το ιερό της θεϊκής Σου εύνοιας και το λατρευτό ναό της δόξας Σου. Εξάγνισέ µε από όλα όσα δεν είναι δικά Σου και δυνάµωσέ µε να Σε αγαπώ και να εκπληρώνω την ευχαρίστησή σου, ώστε να ευφρανθώ µε την προσήλωσή µου στην ωραιότητά Σου, να απελευθερωθώ από κάθε δέσµευση σε κάποιο από τα πλάσµατά Σου και να µπορώ κάθε στιγµή να διακηρύττω: «Μέγας είναι ο Θεός, ο Κύριος των κόσµων!”

Ας είναι η τροφή µου η ωραιότητά Σου, ω Κύριέ µου, και το ποτό µου το φως της παρουσίας Σου, και η ελπίδα µου η ευχαρίστησή Σου, και η εργασία µου ο έπαινός Σου, και ο σύντροφός µου η ανάµνησή Σου, και η βοήθειά µου η κυριαρχία Σου και η κατοικία µου η κατοικία Σου, και το σπίτι µου η έδρα την οποία Εσύ έχεις εξυψώσει πάνω από τους περιορισµούς εκείνων που είναι αποκλεισµένοι σαν µε πέπλο από Σένα.

Εσύ είσαι, αληθινά, ο Θεός της δύναµης, της ισχύος και της δόξας.

-- Bahá'u'lláh
