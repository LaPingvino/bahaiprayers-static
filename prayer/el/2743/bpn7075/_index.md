+++
title = 'Prayer bpn7075 in ελληνικά'
author = "Bahá'u'lláh"
tags = ['lang-el', 'bpn-unsorted', "Bahá'u'lláh"]
+++
Ω Εσύ του Οποίου το πρόσωπο είναι το αντικείµενο της λατρείας όλων εκείνων που Σε λαχταρούν, του Οποίου η παρουσία είναι η ελπίδα αυτών που είναι ολοκληρωτικά αφοσιωµένοι στη θέλησή Σου, του Οποίου η εγγύτητα είναι η επιθυµία όλων εκείνων που έχουν προσελκυστεί κοντά στην αυλή Σου, του Οποίου η όψη είναι ο σύντροφος εκείνων που έχουν αναγνωρίσει την αλήθεια Σου, του Οποίου το όνοµα είναι η κινητήρια δύναµη των ψυχών που λαχταρούν να δουν το πρόσωπό Σου, του Οποίου η φωνή είναι η αληθινή ζωή των αφοσιωµένων Σου, τα λόγια από το στόµα του Οποίου είναι σαν το ύδωρ της ζωής σε όλους που βρίσκονται στον ουρανό και στη γη!

Σε ικετεύω στην αδικία που υπέφερες και στις κακουχίες που επιβλήθηκαν σε Σένα από τα πλήθη αυτών που διαπράττουν αδικία, να στείλεις σε µένα από τα σύννεφα της ευσπλαχνίας Σου εκείνο το οποίο θα µε εξαγνίσει απ’ όλα που δεν είναι από Σένα, ώστε να µπορώ να είµαι άξιος να σε δοξολογώ και ικανός να Σε αγαπώ.

Μη µου αρνείσαι, ω Κύριέ µου, τα πράγµατα που έχεις προορίσει για τις δούλες Σου εκείνες που περιστρέφονται γύρω Σου, και στις οποίες διαχέονται συνεχώς οι λάµψεις του ήλιου της ωραιότητάς Σου και οι ακτίνες της φωτεινότητας του προσώπου Σου. Εσύ είσαι Αυτός ο Οποίος από την αιωνιότητα έχει βοηθήσει οποιονδήποτε έχει αναζητήσει Εσένα, και ευσπλαχνικά ευνόησες αυτόν που Σε παρακάλεσε.

∆εν υπάρχει άλλος Θεός εκτός από Σένα, τον Ισχυρό, τον Αιώνιο, τον Πλέον Φιλεύσπλαχνο, τον Πλέον Γενναιόδωρο.
