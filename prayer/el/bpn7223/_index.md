+++
title = 'Prayer bpn7223 in ελληνικά'
author = "Bahá'u'lláh"
tags = ['lang-el', 'bpn-unsorted']
+++
*“Το βιβλίο Ακντάς αναφέρει: Σας έχουµε επιβάλει να προσεύχεστε και να νηστεύετε από την αρχή της ωριµότητας 5· αυτό είναι ορισµένο από το Θεό, τον Κύριό σας και τον Κύριο των προγόνων σας. .. Ο ταξιδιώτης, ο ασθενής, οι έγκυες ή αυτές που θηλάζουν, δε δεσµεύονται από τη νηστεία. . . Απέχετε από φαγητό και ποτό, από την ανατολή ως τη δύση του ήλιου, και προσέχετε µήπως η επιθυµία σας στερήσει απ’αυτή τη χάρη, που είναι ορισµένη στο Βιβλίο.” Η περίοδος της νηστείας είναι από 2-20 Μαρτίου.

Αυτή είναι, ω Θεέ µου, η πρώτη από τις ηµέρες τις οποίες έχεις καθορίσει στους αγαπηµένους Σου να τηρούν τη Νηστεία. Σου ζητώ µέσω του εαυτού Σου και µέσω αυτού που έχει νηστέψει λόγω της αγάπης του για Σένα και για την ευχαρίστησή Σου – και όχι από εγωισµό και πάθος, ούτε από φόβο της οργής Σου, και µέσω των πιο έξοχων ονοµάτων και σεβάσµιων χαρακτηριστικών, να εξαγνίσεις τους υπηρέτες Σου από την αγάπη σε οτιδήποτε εκτός από Σένα και να τους ελκύσεις κοντά στον Τόπο της Ανατολής των φώτων της όψης Σου και της Έδρας του θρόνου της µοναδικότητάς Σου. Φώτισε τις καρδιές τους, ω Θεέ µου, µε το φως της γνώσης Σου και λάµπρυνε τα πρόσωπά τους µε τις ακτίνες του Ήλιου που λάµπει από τον ορίζοντα της Θέλησής Σου. Ικανός είσαι Εσύ να κάνεις ότι σε ευχαριστεί. ∆εν υπάρχει άλλος Θεός εκτός από Σένα, τον Πανένδοξο, του Οποίου τη βοήθεια εκλιπαρούν όλοι οι άνθρωποι.

Βοήθησέ τους, ω Θεέ µου, να Σε καταστήσουν νικηφόρο και να εξυψώσουν το Λόγο Σου. Επίτρεψέ τους, κατόπιν, να γίνουν χέρια της Πίστης Σου ανάµεσα στους υπηρέτες Σου, και κάνε τους να γίνουν φανερωτές της θρησκείας Σου και των σηµείων Σου ανάµεσα στην ανθρωπότητα, µε τέτοιο τρόπο που όλος ο κόσµος να γεµίσει µε τη µνεία και τη δοξολογία Σου και µε τις αποδείξεις και τις µαρτυρίες Σου. Εσύ είσαι, αληθινά, ο Ευεργετικός στους πάντες, ο Πλέον Εξυψωµένος, ο ∆υνατός, ο Ισχυρός, και ο Φιλεύσπλαχνος.  

Bahaul lah
