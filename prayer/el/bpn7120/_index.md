+++
title = 'Prayer bpn7120 in ελληνικά'
tags = ['lang-el', 'bpn7120']
+++
∆όξα σε Σένα, ω Κύριε, Εσύ ο Οποίος έφερες στην ύπαρξη όλα τα δηµιουργήµατα, µέσω της δύναµης της διαταγής Σου.

Ω Κύριε! Βοήθησε εκείνους που έχουν απαρνηθεί τα πάντα εκτός από Σένα, και χορήγησέ τους µια εξαιρετική νίκη. Στείλε σ’ αυτούς, ω Κύριε, το πλήθος των αγγέλων στον ουρανό και στη γη και σ’ όλα όσα είναι ανάµεσά τους, να βοηθήσουν τους υπηρέτες Σου, να τους ανακουφίσουν και να τους δυναµώσουν, να τους κάνουν ικανούς να έχουν επιτυχίες, να τους υποστηρίξουν, να τους ενδύσουν µε δόξα, να τους απονέµουν τιµή και εξύψωση, να τους εµπλουτίσουν και να τους κάνουν νικητές µε θαυµαστό θρίαµβο.

Εσύ είσαι ο Κύριός τους, ο Κύριος των ουρανών και της γης, ο Κύριος όλων των κόσµων.

∆υνάµωσε αυτή την Πίστη, ω Κύριε, διαµέσου της δύναµης αυτών των υπηρετών, και κάνε τους να υπερισχύσουν πάνω από όλους τους λαούς του κόσµου· γιατί αυτοί, αληθινά, είναι οι υπηρέτες Σου που έχουν αποδεσµευτεί από όλα εκτός από Σένα, και Εσύ, αληθινά, είσαι ο προστάτης των αληθινών πιστών.

∆ώσε, ω Κύριε, ώστε οι καρδιές τους, διαµέσου της υπακοής τους σ’ αυτήν, την απαραβίαστη Πίστη Σου, να γίνουν πιο δυνατές από καθετί στους ουρανούς και στη γη και σ’ οτιδήποτε υπάρχει ανάµεσά τους· και δυνάµωσε, ω Κύριε, τα χέρια τους µε τα σηµεία της θαυµαστής Σου δύναµης, ώστε να φανερώσουν τη δύναµή Σου µπροστά στα βλέµµατα όλης της ανθρωπότητας.

-- Báb
