+++
title = 'Prayer bpn7094 in ελληνικά'
tags = ['lang-el', 'bpn-unsorted']
+++
∆όξα σε Σένα, ω Θεέ µου! Αν δεν υπήρχαν οι συµφορές που υφίσταται κανείς στο µονοπάτι Σου, πώς θα µπορούσαν να αναγνωριστούν οι πραγµατικοί Σου λάτρεις; και αν δεν υπήρχαν οι δοκιµασίες που υποµένει κανείς επειδή Σε αγαπά, πώς θα µπορούσε να αποκαλυφτεί η στάθµη εκείνων που Σε ποθούν; Η δύναµή Σου είναι µάρτυς µου. Οι σύντροφοι όλων που Σε λατρεύουν είναι τα δάκρυα που χύνουν, οι παρηγορητές εκείνων που Σε αναζητούν είναι οι αναστεναγµοί που βγάζουν και η τροφή εκείνων που σπεύδουν να Σε συναντήσουν είναι τα συντρίµµια των ραγισµένων τους καρδιών.

Πόσο γλυκιά στη γεύση µου είναι η πίκρα του θανάτου που υποµένει κανείς στο µονοπάτι Σου και πόσο πολύτιµα στην εκτίµησή µου είναι τα βέλη των εχθρών Σου όταν αντιµετωπίζονται για την εξύψωση του λόγου Σου! Άφησέ µε να γευτώ στην Υπόθεσή Σου, ω Θεέ µου, οτιδήποτε Εσύ έχεις επιθυµήσει και στείλε σε µένα µε την αγάπη Σου όλα όσα έχεις ορίσει. Στο όνοµα της δόξας Σου! Επιθυµώ µόνο ό, τι Εσύ επιθυµείς και αγαπώ ό, τι Εσύ αγαπάς. Σε Σένα έχω εναποθέσει πάντα όλη µου την πίστη και εµπιστοσύνη.

Σε ικετεύω, ω Θεέ µου, κάνε υποστηρικτές αυτής της Αποκάλυψης εκείνους που θα θεωρηθούν άξιοι του Ονόµατός Σου και της κυριαρχίας Σου, ώστε να µε θυµούνται ανάµεσα στα πλάσµατά Σου και να υψώνουν τα σύµβολα της νίκης Σου στη χώρα Σου.

Ικανός είσαι Εσύ να κάνεις ό, τι Σε ευχαριστεί. ∆εν υπάρχει άλλος Θεός εκτός από Σένα, το Βοηθό στον Κίνδυνο, τον Αυθύπαρκτο.

-- Bahá'u'lláh
