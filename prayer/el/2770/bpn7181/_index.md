+++
title = 'Prayer bpn7181 in ελληνικά'
author = "Bahá'u'lláh"
tags = ['lang-el', 'bpn-unsorted', "Bahá'u'lláh"]
+++
Στο Όνοµά Του, το Εξυψωµένο, το Ανώτατο, το Υπέρτατο!

∆οξασµένος είσαι Συ, Ω Κύριε, Θεέ µου! Ω Συ ο Οποίος είσαι ο Θεός µου, ο Αφέντης µου, και ο Κύριός µου, και το Στήριγµά µου, και η Ελπίδα µου, και το Καταφύγιό µου, και το Φως µου. Σου ζητώ στο Κρυµµένο και ∆ιαφυλαγµένο Όνοµά Σου, που κανείς δε γνωρίζει εκτός από τον Ίδιο Σου τον Εαυτό, να προστατεύσεις τον κάτοχο αυτής της Πινακίδας από κάθε συµφορά και ασθένεια, και από κάθε φαύλο, άνδρα ή γυναίκα, από την κακία των κακόβουλων και από τη δολοπλοκία των απίστων. Φύλαξέ τον, επιπλέον, ω Θεέ µου, από κάθε πόνο και στενοχώρια, ω Εσύ που κρατάς στα χέρια Σου την κυριαρχία όλων των πραγµάτων. Εσύ, αληθινά, είσαι ισχυρός υπεράνω όλων των πραγµάτων. Εσύ πράττεις όπως επιθυµείς, και ορίζεις όπως Σε ευχαριστεί.

Ω Συ Βασιλέα των Βασιλέων! Ω Συ αγαθέ Κύριε! Ω Συ Πηγή της πανάρχαιας ωραιότητας, της χάρης, της γενναιοδωρίας και της δωρεάς, ω Συ Θεράπων των ασθενειών! Ω Συ Πληρών τις ανάγκες! Ω Συ Φως του Φωτός! Ω Συ Φως υπεράνω κάθε Φωτός! Ω Συ Φανερωτή κάθε Αποκάλυψης! Ω Συ Οικτίρµων! Ο Συ Ελεήµων! Έχε έλεος για τον κάτοχο αυτής της Πινακίδας µε το µέγιστο έλεός Σου και την άφθονη χάρη Σου, ω Συ Φιλεύσπλαχνε, ω Συ Γενναιόδωρε! Φύλαξέ τον επίσης µέσω της προστασίας Σου, από οτιδήποτε µπορεί να απεχθάνονται η καρδιά και ο νους του. Από εκείνους που είναι προικισµένοι µε δύναµη, Εσύ, αληθινά, είσαι ο πλέον ισχυρός. Η ∆όξα του Θεού αναπαύεται σε σένα, ω Συ ανατέλλων ήλιε! Πιστοποίησε αυτό που ο Θεός έχει πιστοποιήσει για τον ίδιο Του τον Εαυτό, ότι δεν υπάρχει άλλος Θεός εκτός απ’ Αυτόν, τον Παντοδύναµο, τον Πολυαγαπηµένο.
