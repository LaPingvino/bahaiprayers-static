+++
title = 'Prayer bpn7219 in ελληνικά'
tags = ['lang-el', 'bpn7219']
+++
Γνωρίζω, ω Κύριε, ότι τα παραπτώµατά µου έχουν καλύψει το πρόσωπό µου µε ντροπή στην παρουσία Σου, και βάρυναν την πλάτη µου µπροστά Σου, έχουν µπει ανάµεσα σε µένα και στο ωραίο πρόσωπό Σου, µε περικύκλωσαν από κάθε κατεύθυνση και µε εµπόδισαν από όλες τις πλευρές να έχω πρόσβαση στις αποκαλύψεις της ουράνιας δύναµής Σου.

Ω Κύριε! Εάν δε µε συγχωρήσεις Εσύ, τότε ποιος υπάρχει να παραχωρήσει άφεση, και εάν Εσύ δεν έχεις έλεος για µένα, ποιος είναι ικανός να δείξει συµπόνια; ∆όξα σε Σένα, Εσύ µε δηµιούργησες όταν δεν υπήρχα και Εσύ µε έθρεψες όταν ήµουν στερηµένος κάθε κατανόησης.

Εξυµνηµένος είσαι Εσύ, κάθε απόδειξη ευσπλαχνίας προέρχεται από Σένα και κάθε τεκµήριο χάρης εκπορεύεται από τα θησαυροφυλάκια της εντολής Σου.

-- Báb
