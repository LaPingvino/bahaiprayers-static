+++
title = 'Prayer bpn7135 in ελληνικά'
author = 'Abdu'l-Bahá'
tags = ['lang-el', 'bpn-unsorted']
+++
Ω Εσύ Στοργικέ Κύριε! Αυτή η λατρεµένη δούλη Σου προσελκύστηκε σε Σένα, και µέσα από διαλογισµό και σκέψη επιθυµούσε να φτάσει στην παρουσία Σου και να εισέλθει στις επικράτειές Σου. Με δακρυσµένα µάτια προσήλωσε το βλέµµα της στο Βασίλειο των Μυστηρίων.

Πέρασε πολλές νύχτες σε βαθιά επικοινωνία µε Σένα, και έζησε πολλές µέρες έχοντας στο νου της τη βαθιά ανάµνησή Σου. Κάθε πρωί σκεπτόταν Εσένα και κάθε βράδυ επικέντρωνε τις σκέψεις της σε Σένα. Σαν ένα αηδόνι που κελαηδεί έψελνε τους ιερούς Σου στίχους και σαν ένας καθρέφτης ζητούσε να αντανακλάσει το φως Σου.

Ω Εσύ Συγχωρούντα τις αµαρτίες! Άνοιξε το δρόµο σ’ αυτή την αφυπνισµένη ψυχή για να εισέλθει στη Βασιλεία Σου, και κάνε αυτό το πουλί, που εκπαιδεύτηκε µε το χέρι Σου, να πετάξει ψηλά στον αιώνιο ροδόκηπο. Αυτή είναι φλογισµένη µε πόθο να έλθει κοντά Σου· κάνε την ικανή να φτάσει στην παρουσία Σου. Αυτή είναι αλλόφρων και δυστυχισµένη εξαιτίας του χωρισµού της από Σένα· κάνε να της επιτραπεί η είσοδος στο Ουράνιο Αρχοντικό Σου.

Ω Κύριε! Είµαστε αµαρτωλοί, αλλά Εσύ είσαι ο Συγχωρών. Είµαστε βυθισµένοι στον ωκεανό των αδυναµιών, αλλά Εσύ είσαι Αυτός που δίνει άφεση, ο Στοργικός. Συγχώρεσε τις αµαρτίες µας και ευλόγησέ µας µε την άφθονη χάρη Σου. Χάρισέ µας το προνόµιο να αντικρίσουµε την Όψη Σου, και δώσε µας το κύπελλο της χαράς και της τέλειας ευτυχίας. Είµαστε αιχµάλωτοι των δικών µας παραβάσεων και Εσύ είσαι ο Βασιλιάς άφθονης εύνοιας. Είµαστε βυθισµένοι µέσα σε µια θάλασσα αµαρτιών, και Εσύ είσαι ο Κύριος άπειρου ελέους. Εσύ είσαι ο ∆ωρητής,, ο Ένδοξος, ο Αιώνιος, ο Ευεργετικός· και Εσύ είσαι ο Φιλεύσπλαχνος, ο Παντελεήµων, ο Παντοδύναµος, Αυτός ο Οποίος είναι ο Χορηγός δώρων και ο Συγχωρών τις αµαρτίες. Αληθινά, Εσύ είσαι Αυτός στον Οποίο στρεφόµαστε για απαλλαγή από τα ελαττώµατά µας, Αυτός που είναι ο Κύριος των κυρίων.
