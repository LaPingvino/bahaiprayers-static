+++
title = 'Prayer bpn7191 in ελληνικά'
tags = ['lang-el', 'bpn-unsorted']
+++
Σε δοξάζω, ω Θεέ µου, γιατί µε ξύπνησες από τον ύπνο µου, µε έφερες πίσω από την εξαφάνισή µου και µε σήκωσες από το λήθαργό µου. Ξύπνησα αυτό το πρωί µε το πρόσωπό µου στραµµένο προς τη λάµψη του Ήλιου της Αποκάλυψής Σου, µέσω του Οποίου οι ουρανοί της ισχύος Σου και της µεγαλοπρέπειάς Σου φωτίστηκαν, αναγνωρίζοντας τα σηµεία Σου, πιστεύοντας στο Βιβλίο Σου και κρατώντας γερά το Σχοινί Σου.

Σε ικετεύω, στο όνοµα της δύναµης της θέλησής Σου και της ακαταµάχητης ισχύος του σκοπού Σου, κάνε εκείνα που µου φανέρωσες στον ύπνο µου τα ασφαλέστερα θεµέλια για τα µέγαρα της αγάπης Σου που βρίσκονται µέσα στις καρδιές των αγαπηµένων Σου, και το καλύτερο όργανο για την αποκάλυψη των δειγµάτων της χάρης Σου και της στοργικής Σου καλοσύνης.

Όρισε για µένα µέσω της πλέον έξοχης Πένας Σου, ω Κύριε µου, τα καλά αυτού και του επόµενου κόσµου. Οµολογώ ότι στα χέρια Σου βρίσκονται τα ηνία όλων των πραγµάτων. Εσύ τα αλλάζεις όπως επιθυµείς. ∆εν υπάρχει άλλος Θεός εκτός από Σένα, το ∆υνατό, τον Πιστό .

Εσύ είσαι Αυτός ο Οποίος µετατρέπει µε την εντολή Του ταπείνωση σε δόξα, αδυναµία σε δύναµη, ανικανότητα σε ισχύ, φόβο σε ηρεµία και αµφιβολία σε βεβαιότητα. ∆εν υπάρχει άλλος Θεός εκτός από Σένα, τον Ισχυρό, τον Ευεργέτη.

Εσύ δεν απογοητεύεις κανέναν που Σε έχει αναζητήσει, ούτε κρατάς µακριά Σου κανέναν που Σε έχει επιθυµήσει. Όρισε για µένα εκείνο που αρµόζει στον ουρανό της γενναιοδωρίας Σου και στον ωκεανό της δωρεάς Σου. Συ είσαι, αληθινά, ο Παντοδύναµος, ο Πλέον Ισχυρός.

-- Bahá'u'lláh
