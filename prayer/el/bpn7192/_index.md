+++
title = 'Prayer bpn7192 in ελληνικά'
tags = ['lang-el', 'bpn7192']
+++
Μεγαλύνω το Όνοµά Σου, ω Θεέ µου, και Σου προσφέρω ευχαριστίες, ω Επιθυµία µου, επειδή µε έχεις κάνει ικανό να διακρίνω καθαρά το ίσιο Μονοπάτι Σου, έχεις αποκαλύψει την Πλέον Μεγάλη Σου Αγγελία µπροστά στα µάτια µου και µε έχεις βοηθήσει να στρέψω το πρόσωπό µου προς τη Χαραυγή της Αποκάλυψής Σου και την Πηγή της Υπόθεσής Σου, ενώ οι υπηρέτες Σου και οι άνθρωποί Σου στράφηκαν µακριά Σου. Σε ικετεύω, ω Κύριε της Βασιλείας της αιωνιότητας, µέσω της αναζωογονητικής φωνής της Πένας της ∆όξας, και µέσω της Καιγόµενης Φωτιάς η οποία καλεί δυνατά από το καταπράσινο ∆έντρο, και µέσω της Κιβωτού, την οποία Εσύ έχεις επιλέξει ειδικά για το λαό του Μπαχά, να δώσεις ώστε να µπορέσω να παραµείνω σταθερός στην αγάπη µου για Σένα, να είµαι ευχαριστηµένος µε οτιδήποτε Εσύ έχεις καθορίσει για µένα στο Βιβλίο Σου και να µπορέσω να σταθώ ακλόνητος στην υπηρεσία Σου και στην υπηρεσία των αγαπηµένων Σου. Βοήθησε µε τη χάρη Σου ως εκ τούτου τους υπηρέτες Σου, ω Θεέ µου, να κάνουν εκείνο το οποίο θα βοηθήσει να εξυψώσουν την Υπόθεσή Σου και θα τους κάνει ικανούς να τηρήσουν οτιδήποτε Εσύ έχεις αποκαλύψει στο Βιβλίο Σου.

Αληθινά Εσύ είσαι ο Κύριος της ∆ύναµης, Εσύ είσαι ικανός να θεσπίζεις οτιδήποτε επιθυµείς και µέσα στην παλάµη Σου κρατάς τα ηνία όλων των δηµιουργηµένων πραγµάτων. ∆εν υπάρχει άλλος Θεός εκτός από Σένα, τον Παντοδύναµο, τον Παντογνώστη, τον Πάνσοφο.

-- Bahá'u'lláh
