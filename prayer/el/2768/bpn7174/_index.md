+++
title = 'Prayer bpn7174 in ελληνικά'
author = "Abdu'l-Bahá"
tags = ['lang-el', 'bpn-unsorted', "Abdu'l-Bahá"]
+++
Ω Θεέ, Θεέ µου! Αυτοί είναι οι αδύναµοι υπηρέτες Σου· είναι οι πιστοί Σου δούλοι και οι δούλες Σου, που έχουν υποκλιθεί µπροστά στον εξυψωµένο Λόγο Σου και ταπείνωσαν τον εαυτό τους στο δικό Σου Κατώφλι του φωτός, και ήταν µάρτυρες της µοναδικότητάς Σου, µέσω της οποίας ο Ήλιος δηµιουργήθηκε να φωτίζει µε µεσηµεριανή λαµπρότητα. Αυτοί έχουν ακούσει το κάλεσµα που έκανες στην απόκρυφη Επικράτειά Σου, και µε καρδιές που τρέµουν από αγάπη και αγαλλίαση, ανταποκρίθηκαν στο κάλεσµά Σου.

Ω Κύριε, ρίξε πάνω τους τις εκροές της ευσπλαχνίας Σου, βρέξε πάνω τους όλα τα ύδατα της χάρης Σου. Κάνε τους να µεγαλώσουν σαν όµορφα φυτά στον ουράνιο κήπο, και από τα γεµάτα και φορτωµένα σύννεφα των δωρεών Σου και από τις βαθιές αποθήκες της άφθονης χάρης Σου, κάνε αυτό τον κήπο να ανθίσει και κράτησέ τον πάντα πράσινο και λαµπερό, και πάντα δροσερό, φεγγοβόλο και όµορφο.

Εσύ είσαι αληθινά ο Ισχυρός, ο Εξυψωµένος, ο ∆υνατός, Αυτός, ο Οποίος µόνος διαµένει αµετάβλητος στους ουρανούς και στη γη. ∆εν υπάρχει άλλος Θεός εκτός από Σένα, τον Κύριο των φανερών τεκµηρίων και σηµείων.
