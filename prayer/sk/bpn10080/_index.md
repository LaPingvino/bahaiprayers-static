+++
title = 'Prayer bpn10080 in Slovensky'
tags = ['lang-sk', 'bpn10080']
+++
Ó Bože, ktorý si Pôvodcom všetkých Prejavov, Prameňom Prameňov, Žriedlom všetkých Zjavení a Zdrojom všetkých Svetiel! Dosvedčujem, že Tvojím menom boli ozdobené nebesá porozumenia, prostredníctvom neho sa vzdul oceán prejavu a nasledovníkom všetkých náboženstiev bolo prehlásené to, čo zoslala Tvoja prozreteľnosť.
Úpenlivo ťa prosím, učiň ma bohatým, aby som sa mohol obísť bez všetkého okrem Teba a stať sa nezávislým od kohokoľvek okrem Teba. Zošli mi tiež z oblakov Svojej štedrosti to, čo mi prinesie prospech v každom z Tvojich svetov. Svojou posilňujúcou priazňou mi pomáhaj slúžiť Tvojej Veci medzi ‚Tvojimi služobníkmi, aby som mohol konať to, za čo budem spomínaný, dokiaľ len potrvá Tvoje kráľovstvo a Tvoja vláda.
Toto je Tvoj služobník, ó môj Pane, ktorý sa celou svojou bytosťou obrátil k obzoru Tvojej štedrosti, oceánu Tvojej milosti a nebesám Tvojich darov. Nakladaj so mnou tak, ako prináleží Tvojej vznešenosti, Tvojej sláve, veľkomyseľnosti a milosti.
Ty si, vskutku, Boh mocný a silný. Ty si pripravený odpovedať tým, ktorí sa k Tebe modlia. Niet Boha okrem Teba, Vševediaceho, nadovšetko Múdreho.

-- Bahá'u'lláh
