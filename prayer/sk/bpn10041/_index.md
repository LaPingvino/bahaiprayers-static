+++
title = 'Prayer bpn10041 in Slovensky'
tags = ['lang-sk', 'bpn-unsorted']
+++
Ó odpúšťajúci Pane! Ty si prístreším pre všetkých Svojich služobníkov. Poznáš tajomstvá a vieš o všetkých veciach. My všetci sme bezmocní a Ty si Mocný, Všemohúci. My všetci sme hriešni, a Ty hriechy odpúšťaš, si Milosrdný, Zhovievavý. Ó Pane! Nehľaď na naše prehrešky. Jednaj s nami podľa Svojej štedrosti a priazne. Sme plní chýb, oceán Tvojho odpustenia však nemá konca. Naša slabosť je žalostná, avšak svedectvá Tvojej pomoci a podpory sú nad slnko jasnejšie. Posilní nás teda a udeľ nám Svoje utvrdenie. Daj, aby sme mohli činiť to, čo je hodné Tvojho svätého Prahu. Osvieť naše srdcia a udeľ nám oči, ktoré jasne vidia a uši, ktoré pozorne počujú. Oživ mŕtvych a uzdrav chorých. Obdaruj bohatstvom chudobného a daruj pokoj a bezpečie tomu, ktorý je plný strachu. Prijmi nás vo Svojom kráľovstve a osvieť nás svetlom vedenia. Ty si Mocný a Všemohúci. Ty si Štedrý. Ty si Dobrotivý. Ty si Láskavý.

-- Abdu'l-Bahá
