+++
title = 'Prayer bpn10112 in Slovensky'
author = "Abdu'l-Bahá"
tags = ['lang-sk', 'bpn-unsorted', "Abdu'l-Bahá"]
+++
Táto modlitba sa číta na záver stretnutia duchovnej rady.
Ó Bože, môj Bože! Z neviditeľného kráľovstva Svojej jedinosti pohliadni na nás, zhromaždených na tomto duchovnom stretnutí, v Teba veriacich, spoliehajúcich sa na Tvoje znamenia, verných Tvojej Zmluve a Záveti, k Tebe vábených, k Tebe sa obracajúcich, planúcich ohňom Tvojej lásky a úprimných v Tvojej Veci. Sme služobníkmi na Tvojej vinici a šíriteľmi Tvojho náboženstva. Oddane uctievame Tvoju tvár, sme pokorní pred Tvojimi milovanými, poslušní pred Tvojou bránou a úpenlivo ťa prosíme, aby si nás uistil v službe Svojim vyvoleným, pomáhal nám Svojimi neviditeľnými zástupmi, posilnil naše bedrá v službe a učinil nás poddajnými a milujúcimi služobníkmi, ktorí ťa uctievajú a k Tebe sa obracajú.
Ó náš Pane! Sme slabí, a Ty si Mocný a Silný. Sme bez života, a Ty si veľkým Duchom, ktorý dáva život. Sme núdzni, a Ty si Živiteľ, Mocný.
Ó náš Pane! Obráť naše tváre k Svojej milosrdnej tvári a zo Svojho nebeského stolu nás nakŕm hojnou milosťou. Dopomáhaj nám zástupmi Svojich vyvolených anjelov a uisti nás pomocou svätých duší z Kráľovstva Abhá.
Vskutku, Ty si Štedrý, Milosrdný. Ty si Vlastníkom veľkej štedrosti a vskutku, Ty si Zhovievavý a Milostivý.
