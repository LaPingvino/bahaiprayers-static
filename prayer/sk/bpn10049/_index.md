+++
title = 'Prayer bpn10049 in Slovensky'
tags = ['lang-sk', 'bpn-unsorted']
+++
Chvála Tebe, ó Pane, môj Bože! Úpenlivo ťa prosím pri Tvojom Najväčšom Mene, ktorým si pozdvihol Svojich služobníkov a vybudoval Svoje mestá a pri Tvojich najvyšších tituloch a najvznešenejších prídomkoch, pomôž Svojmu ľudu, aby sa mohol obrátiť k Tvojim rozmanitým darom a nastaviť tváre k Svätostánku Tvojej múdrosti. Vylieč choroby, ktoré napadajú duše zo všetkých strán, brániac im obrátil svoje zraky k Raju, ktorý leží ukrytý v tieni Tvojho Mena, ktoré si ustanovil pre všetkých na nebi i na zemi Kráľom všetkých mien. Máš moc činiť čokoľvek sa Ti zapáči. Tvoja ruka vládne ríši všetkých mien. Niet Boha okrem Teba, Mocného, Múdreho.
Som len úbohé stvorenie, ó môj Pane. Priľnul som k lemu Tvojho bohatstva. Som ťažko chorý, avšak držím sa pevne spásneho lana Tvojej liečivej moci. Svojou štedrosťou a odpustením ma zbav bolestí, ktoré ma obklopujú, dôkladne ma očisti vodami Svojho milosrdenstva a milosti a odej ma rúchom zdravia. Upriam môj pohľad na Teba a zbav ma všetkého pripútania k čomukoľvek okrem Teba. Pomôž mi činiť to, čo si praješ a konať to, čo Ti spôsobuje potešenie.
Vskutku, Ty si Pán života tohto i budúceho. Vskutku, Ty si vždy Odpúšťajúci, Najmilosrdnejší.

-- Bahá'u'lláh
