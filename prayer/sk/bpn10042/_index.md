+++
title = 'Prayer bpn10042 in Slovensky'
tags = ['lang-sk', 'bpn-unsorted']
+++
Všetci priatelia Boží… by mali do fondu prispievať podľa svojich možnosti, nech by obetovaná čiastka bola akokoľvek skromná. Boh nezaťažuje dušu nad jej mieru. Je potrebné, aby príspevky prichádzali zo všetkých miest a od všetkých veriacich… Ó priatelia Boží! Buďte uistení, že vďaka týmto príspevkom bude vaše poľnohospodárstvo, priemysel či obchod štedro požehnaný mnohonásobným nárastom a nemalými darmi. Ten, kto vykoná jediný malý skutok, dostane desaťnásobnú odmenu. Niet pochýb o tom, že Žijúci Boh zošle hojné uistenie tým, ktorí vydávajú svoje bohatstvo na Jeho ceste.
Ó Bože, môj Bože! Osvieť čelá tých, ktorí ťa skutočne milujú a napomáhaj im víťaznými zástupmi anjelov. Upevni ich kroky na Svojej priamej ceste a Svojou pradávnou štedrosťou im otvor brány Svojich požehnaní, lebo na Tvojej ceste vynakladajú to, čo si im daroval, ochraňujú Tvoju Vieru, vkladajú dôveru do spomienky na Teba, z lásky k Tebe obetujú svoje srdcia a nešetria svoje majetky v uctievaní Tvojej Krásy a v hľadaní ciest k Tvojmu potešeniu.
Ó môj Pane! Udeľ im hojný diel, predurčenú odplatu a zaručenú odmenu.
Vskutku, Ty si Živiteľ, Pomocník, Štedrý, darmi Oplývajúci, vždy Dávajúci.

-- Abdu'l-Bahá
