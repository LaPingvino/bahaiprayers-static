+++
title = 'Prayer bpn10020 in Slovensky'
author = 'Bahá'u'lláh'
tags = ['lang-sk', 'bpn-unsorted']
+++
Nejedno ľadové srdce, ó môj Bože, vzplanulo ohňom Tvojej Viery a mnoho spiacich bolo prebudených sladkosťou Tvojho hlasu. Koľko cudzincov vyhľadalo útočisko v tieni Tvojej jedinosti a koľko smädných vo Tvojich dňoch túžilo po fontáne živej vody!
Požehnaný, je ten, ktorý sa k Tebe obrátil a poponáhľal sa k Úsvitu svetla Tvojej tváre. Požehnaný je ten, ktorý sa so všetkou náklonnosťou obrátil k Miestu úsvitu Tvojho Zjavenia a k prameňu Tvojho vnuknutia. Požehnaný je ten, ktorý na Tvojej ceste vynaložil to, čo si mu Svojou milosťou a priazňou daroval. Požehnaný je ten, ktorý v pálčivej túžbe po Tebe odvrhol všetko okrem Teba Samého. Požehnaný je ten, ktorý sa tešil z dôverného vzťahu s Tebou a odpútal sa od všetkého okrem Teba.
Úpenlivo ťa prosím, ó môj Pane, pri Tom, ktorý je Tvojim Menom, ktorý skrze moc Svojej zvrchovanosti povstal nad obzorom Svojho žalára, aby si pre každého určil to, čo je ťa hodné a prísluší Tvojmu velebeniu.
Tvoja moc, vskutku, sa rovná všetkým veciam.
