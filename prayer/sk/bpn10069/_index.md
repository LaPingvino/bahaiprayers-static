+++
title = 'Prayer bpn10069 in Slovensky'
author = "Bahá'u'lláh"
tags = ['lang-sk', 'bpn-unsorted', "Bahá'u'lláh"]
+++
Ó môj Bože, Bože štedrosti a milosrdenstva! Ty si Kráľ, ktorý Slovom Svojho príkazu stvoril všetko bytie a Ty si Ten nadovšetko Štedrý, ktorému činy služobníkov nikdy neboli prekážkou v tom, aby preukazoval Svoju milosť, ani Mu nezabránili prejavovať Svoju štedrosť.
Úpenlivo ťa prosím, daj, nech tento Tvoj služobník dospeje k tomu, čo bude príčinou jeho spasenia v každom z Tvojich svetov.
Ty si, vskutku, Všemocný, Najmocnejší, Vševediaci a Najmúdrejší.
