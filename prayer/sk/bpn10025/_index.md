+++
title = 'Prayer bpn10025 in Slovensky'
tags = ['lang-sk', 'bpn-unsorted']
+++
Ó Bože, môj Bože! Naplň pre mňa pohár odpútanosti od všetkých vecí a v záplave Svojej žiary a darov ma rozveseľ vínom lásky k Tebe. Osloboď ma od útokov vášne a túžob, prelom vo mne putá tohto pozemského sveta, priveď ma v duchovnom vytržení do Svojej nebeskej ríše a medzi Svojimi služobníčkami ma osviež vánkom Svojej svätosti.
Ó Pane, rozjasni moju tvár svetlom Svojich darov a osvetli moje oči pohľadom na znamenia Tvojej všetko si podrobujúcej moci. Poteš moje srdce slávou Svojho poznania, ktoré zahŕňa všetky veci a obšťastni moju dušu Svojimi oživujúcimi zvesťami radosti, ó Ty, ktorý si Kráľom tohto sveta i Kráľovstva na výsostiach, ó Ty, Pane vlády i moci, aby som mohla zvestovať Tvoje posolstvo a znamenia, hlásať Tvoju Vec, šíriť Tvoje Učenie, slúžiť Tvojmu Zákonu a velebiť Tvoje Slovo.
Ty si, vskutku, Silný, vždy Dávajúci, Schopný, Všemohúci.

-- Abdu'l-Bahá
