+++
title = 'Prayer bpn10079 in Slovensky'
tags = ['lang-sk', 'bpn10079']
+++
Sláva buď Tebe, ó Pane sveta a Túžba národov, ó Ty, ktorý si sa prejavil v Najväčšom mene, prostredníctvom ktorého sa z lastúr šíreho mora Tvojho poznania objavili perly múdrosti a prehovoru a nebesia božského zjavenia ozdobilo svetlo zjavu Slnca Tvojho obličaja.
     Prosím Ťa pri tom Slove, prostredníctvom ktorého dosiahli Tvoje dôkazy medzi Tvojimi stvoreniami dokonalosti a Tvoje svedectvo sa medzi Tvojimi služobníkmi naplnilo, aby si posilnil Svoj ľud v tom, vďaka čomu zažiari tvár Veci v Tvojom panstve, vlajky Tvojej moci budú vsadené medzi Tvojich služobníkov a zástavy Tvojho vedenia pozdvihnuté na všetkých Tvojich panstvách.
    Ó môj Pane! Vidíš ich, ako ľnú k lanu Tvojej milosti a pevne sa držia lemu plášťa Tvojho dobrodenia. Urči pre nich to, čo ich k Tebe bude môcť priblížiť, a zadrž ich pred všetkým okrem Seba. Prosím Ťa, ó Ty Kráľu jestvovania a Ochranca videného i nevideného, aby si každého, kto povstane, aby slúžil Tvojej veci, učinil sťaby morom, ktoré sa hýbe vďaka Tvojej túžbe, sťaby bytosťou zapálenou ohňom Tvojho Posvätného stromu žiariacim z obzoru nebies Tvojej vôle. Vskutku, Ty si Mocný, ktorého neoslabí ani sila celého sveta ani úsilie národov. Niet Boha okrem Teba, Jediného, Neporovnateľného, Ochrancu, Sebedostačujúceho.

-- Bahá'u'lláh
