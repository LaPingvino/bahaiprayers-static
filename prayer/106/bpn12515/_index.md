+++
title = 'Prayer bpn12515 in '
author = 'Bahá'u'lláh'
tags = ['lang-106', 'bpn-unsorted']
+++
हे परमेश्वरा, मानवजातीवरील तुझ्या प्रेमाच्या प्रकटीकरणासाठी तुझा जयजयकार असो!  आमचे जीवन आणि प्रकाश असणाऱ्या हे प्रभो, तुझ्या सेवकांना तुझ्या पथावर मार्गदर्शन कर आणि तुझ्या ठायी आम्हाला समृद्ध कर आणि तुझ्या व्यतिरिक्त सर्वांपासून मुक्त कर.
	हे परमेश्वरा, आम्हाला तुझ्या एकत्वाची शिकवण दे आणि तुझ्या एकतेची आम्हाला जाणीव करून दे, ज्यायोगे तुझ्या व्यतिरिक्त अन्य कोणासही आम्ही पाहणार नाही. तू दयाळू आणि कृपादाता आहेस.
	हे परमेश्वरा, तुझ्या प्रियतमांच्या हृदयात तुझा प्रेमाग्नि निर्माण कर ज्याद्वारे तुझ्या व्यतिरिक्त अन्य सर्वांचा विचार त्यांत दग्ध होईल.
	हे परमेश्वरा, तुझे गौरवशाली शाश्वत स्वरूप आम्हास प्रकट कर, जेणेकरून तू सदा सनातन आहेस व सदा सनातन राहशील आणि तुझ्या व्यतिरिक्त अन्य परमेश्वर नाही. सत्यतः तुझ्या मध्येच आम्हाला सुख व शक्ति लाभेल.
