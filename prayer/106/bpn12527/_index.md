+++
title = 'Prayer bpn12527 in '
tags = ['lang-106', 'bpn12527']
+++
हे ईश्वरा, हे परमेश्वरा! हा विदीर्ण पंखाचा पक्षी असून त्याची भरारी अति मंद आहे, त्याला सहाय्य कर, ज्यायोगे तो समृद्धीच्या आणि मोक्षाच्या शिखराकडे उड्डाण करू शकेल, असीम अंतराळातून अति आनंदाने आणि आमोदाने आपल्या मार्गावर भ्रमण करील. तुझ्या सर्वोच्च नामाने त्याचा मधुर स्वर सर्व प्रदेशात उन्नत होईल, ह्या आवाहनाने कानांना अतिव आनंद देईल, आणि दिव्य मार्गदर्शनाची चिन्हे पाहून नेत्र तेजस्वी होतील.

	हे स्वामी! मी एकटा, एकाकी आणि दीन आहे. मला तुझ्या व्यतिरिक्त अन्य आधार नाही, तुझ्याशिवाय अन्य सहाय्यक नाही आणि तुझ्या विरहित माझा अन्य पोषणकर्ता नाही. तुझ्या सेवेत मला दृढ कर, तुझ्या देवदूतांच्या समूहांकरवी मला सहाय्य कर, तुझ्या वचनांच्या प्रसारामध्ये मला विजयी बनव आणि तुझ्या प्राणीमात्रांमध्ये तुझ्या बुद्धीमत्तेचे कथन करण्यास मला उद्युक्त कर. सत्यतः, तू दुर्बलांचा सहाय्यक आणि दीनांचा संरक्षणकर्ता आहेस आणि सत्यतः, तू सामर्थ्यशाली, शक्तिमान आणि अनिर्बंध आहेस.

-- Abdu'l-Bahá
