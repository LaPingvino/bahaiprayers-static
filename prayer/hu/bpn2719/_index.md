+++
title = 'Prayer bpn2719 in Magyar'
author = 'Bahá'u'lláh'
tags = ['lang-hu', 'bpn-unsorted']
+++
Ó, Istenem, Kit tisztellek és imádlak! Tanúságot teszek egységedről és egyedüliségedről, és elismerem ajándékaidat mind a múltban és a jelenben. Te vagy a Mindenek Felett Bőkezű. Irgalmad kicsorduló záporai egyformán patakzanak alá királyokra és koldusokra, és kegyelmed ragyogása az engedelmesekre és engedetlenekre is árad.

Ó, irgalom Istene, Kinek ajtaja előtt meghajol az irgalom leglényege, és Kinek szent Ügye körül kering a szerető jóság legbenső lelke, könyörgünk Hozzád, végtelen kegyelmedért esedezve és jelen pártfogásodat keresve, irgalmazz mindazoknak, akik a lét világának megnyilvánulásai, és ne tagadd meg tőlük napjaidban kegyelmed áradását!

Mi mindnyájan csupán szegények és szűkölködők vagyunk, és bizony, Te vagy a Mindenek Birtokosa, a Mindent Legyőző, a Mindenek Felett Hatalmas.
