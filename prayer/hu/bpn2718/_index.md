+++
title = 'Prayer bpn2718 in Magyar'
author = 'Bahá'u'lláh'
tags = ['lang-hu', 'bpn-unsorted']
+++
Istenhez fohászkodunk, kegyesen segítse azokat, kik félrevezettettek, hogy igazságosak és pártatlanok legyenek, és felismerjék, mire nem figyelmeztek eddig. Valóban, Ő a Mindenekben Bővelkedő, a Legnagylelkűbb. Ne tiltsd el szolgáidat, ó, Uram, kegyelmed ajtajától és ne űzd el őket jelenléted udvarából. Segítsd őket, hogy eloszlathassák a csalfa álmodozás ködét és szétszaggathassák a hiú képzelgés és reménykedés fátylát. Mert bizony Te vagy a Mindenek Birtokosa, a Legmagasabb. Nincsen más Isten, csak Te, a Mindenható, a Kegyes.
