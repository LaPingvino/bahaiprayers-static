+++
title = 'Prayer bpn3703 in Eesti'
author = "Abdu'l-Bahá"
tags = ['lang-et', 'bpn-unsorted', "Abdu'l-Bahá"]
+++
Oo Sina hea Issand! Oo Sina suuremeelne ja halastav! Me oleme Sinu läve teenrid, kes on kogunenud Sinu jumaliku ühtsuse kaitsva varju alla. Sinu halastuse päike särab kõigile ja Su helduse pilvedest sajab vihma kõikide peale. Sinu kingitused ümbritsevad kõiki, Su armastav kaitselmus toetab kõiki, Su kaitse varjab kõiki ja Su soosingu pilgud on suunatud kõigile. Oo Issand! Anna meile oma piirituid ande ja lase särada oma juhatuse valgusel. Valgusta silmi, rõõmusta südameid püsiva rõõmuga. Jaga uut vaimu kõigile inimestele ja anneta neile igavene elu. Ava tõelise mõistmise väravad ja lase usu valgusel hiilgavalt paista. Kogu inimesed ühte oma helduse varju alla ja aita neil ühineda üksmeeles, nii et neist saaksid nagu ühe päikese kiired, ühe mere lained ja ühe puu viljad. Joogu nad ühest ja samast lättest. Värskendagu neid üks ja sama tuulepuhang. Ammendagu nad vaimuvalgust ühest ja samast valgusallikast. Sina oled Andja, Armuline, Võimukas.
