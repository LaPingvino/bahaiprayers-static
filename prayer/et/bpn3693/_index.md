+++
title = 'Prayer bpn3693 in Eesti'
tags = ['lang-et', 'bpn3693']
+++
Oo Sina kõikvõimas! Ma olen patune aga Sina oled Andestaja! Ma olen täis puudusi aga Sina oled Kaasatundja! Ma elan eksimuste pimeduses aga Sina oled Andestamise Valgus!
Seepärast, oo hea Jumal, andesta mulle mu patud, jaga heldesti oma kingitusi, halasta mu süütegudele, leia mulle varjupaik, kasta mind oma kannatlikkuse allikasse ning ravi mind kõigist haigusist ja nõrkusist.
Puhasta ja tervenda mind. Luba mul saada osa Sinu pühaduse kiirgusest, et kaoksid mure ja kurbus, et mind leiaksid õnn ja rõõm, et nukrus ja meeleheide muutuksid naudinguks ja usalduseks ning julgus asendaks hirmu.
Sina oled tõesti Andestaja, Kaastundlik, Sina oled Helde, Armastatu!

-- Abdu'l-Bahá
