+++
title = 'Prayer bpn7409 in Polski'
tags = ['lang-pl', 'bpn7409']
+++
On jest Potężnym, Wybaczającym i Współczującym!
    
O Boże, mój Boże! Ty widzisz swoje sługi w otchłani zguby i błędu. Gdzież jest Twoje światło Boskiego przewodnictwa, o Ty, Upragnienie świata? Ty znasz ich bezradność i słabość. Gdzie jest Twoja siła, o Ty, w którego dłoni znajdują się moce nieba i ziemi?
    
Błagam Cię, o Panie, Boże mój, na wspaniałość światła Twojej serdecznej dobroci i na fale oceanu Twojej wiedzy i mądrości oraz na Twoje Słowo, którym poruszyłeś ludy swego królestwa, spraw, abym był jednym z tych, którzy przestrzegają Twoich rozkazów z Twojej Księgi. Zarządź dla mnie to, coś zarządził dla swoich zaufanych, tych, którzy wychylili wino Boskiego natchnienia z kielicha Twojej szczodrości i pospieszyli, aby wypełnić Twoją wolę i postępować wedle Twojego Przymierza i Twojego Testamentu. Mocen jesteś czynić wedle swojej woli. Nie ma innego Boga poza Tobą, Wszechwiedzącym, Wszechmądrym.
    
Przeznacz dla mnie, przez Twoją hojność, o Panie, to, co zapewni mi pomyślność w tym i następnym świecie, i co zbliży mnie do Ciebie, o Ty, któryś jest Panem wszystkich ludzi. Nie ma innego Boga poza Tobą, Jedynym, Potężnym i Chwalebnym.

-- Bahá'u'lláh
