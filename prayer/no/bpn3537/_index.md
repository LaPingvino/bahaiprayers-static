+++
title = 'Prayer bpn3537 in Norsk'
author = "Abdu'l-Bahá"
tags = ['lang-no', 'bpn-unsorted']
+++
O sannhetssøker! Hvis du ønsker at Gud skal åpne ditt øye, må du bønnfalle Gud, be til ham og samtale med ham ved midnatt idet du sier:
 
O Herre, jeg har vendt mitt ansikt mot din enhets rike og er nedsenket i din barmhjertighets hav. O Herre, gjør mine øyne forklaret ved synet av dine lys i denne mørke natt, og gled meg med din kjærlighets vin i denne vidunderlige tidsalder. O Herre, la meg høre din kallen, og la din himmels porter åpnes for mitt åsyn, slik at jeg kan skue din herlighets lys og drages mot din skjønnhet.
 
Sannelig, du er giveren, den gavmilde, den barmhjertige, den tilgivende.
