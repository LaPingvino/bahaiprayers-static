+++
title = 'Prayer bpn9079 in اُردُو'
author = "Bahá'u'lláh"
tags = ['lang-ur', 'bpn-unsorted', "Bahá'u'lláh"]
+++
ہواللہ
اے دلبر مہربان! میرے پاک یزدان! تو نے اپنے بے پایاں فضل سے ایمان و ایقان عطا کیا اور عرفان کے ابواب کھول دیئے۔ جان کو بشارت ملی، دل کو مسرت حاصل ہوئی، آنکھیں بینا ہو گئیں، کان سننے لگے۔ انوارِ اشراق کا مشاہدہ کیا گیا اور ملا ء اعلیٰ کی ندا سنی گئی۔ اے مہربان خدا! چونکہ تو نے شایان شان ہدایت فرمائی اور بے انتہا عنایت سے نوازا، اپنی جائے امن میں پناہ دے اور انتباہ کر۔ غیروں سے محفوظ رکھ اور شریروں سے دور رکھ تاکہ دوستوں کے ساتھ دل و جان سے میل جول رکھیں اور اہل استقامت کے ساتھ ملاقات کریں، اور روز بروز تیری محبت میں اضافہ کریں۔ تو ہی مقتدر اور توانا ہے اور توہی قادر و عزیز اور بینا و شنوا ہے۔
