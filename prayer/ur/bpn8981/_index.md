+++
title = 'Prayer bpn8981 in اُردُو'
author = 'Bahá'u'lláh'
tags = ['lang-ur', 'bpn-unsorted']
+++
اے میرے خدا، اے میرے خدا!
تو اپنے بہآء کی آہ و زاری اور پکار دن رات سن رہا ہے اور تو خوب جانتا ہے کہ وہ اپنے لئے کچھ نہیں چاہتا بلکہ اسے تیرے بندوں کی پاکی و پاکیزگی مطلوب ہے اوراس بغض و عداوت کی آگ سے اُن کی نجات چاہتا ہے جس نے انہیں ہر دم گھیر رکھا ہے۔ اے پروردگار! تیرے مقرب اور مخلص بندوں کے ہاتھ تیرے آسمان جود و کرم اور فضائے عطا کی جانب اٹھے ہوئے ہیں۔ میں تجھ سے التجا کرتا ہوں کہ انہیں اپنے دریائے عطا، آسمان فضل اور آفتاب کرم سے بے بہرہ نہ فرما۔
اے پروردگار! انہیں ایسے آداب و اخلاق سے مزین اور موید فرما جن کے باعث اقوام عالم میں انکے درجات و مقامات بلند ہوں۔ یقیناًتو قادر مطلق ہے تو ہی عزت و بخشش کا مالک و مختار ہے۔
