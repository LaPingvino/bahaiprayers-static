+++
title = 'Prayer bpn9044 in اُردُو'
tags = ['lang-ur', 'bpn-unsorted']
+++
ہواللہ
اے پروردگار! ان جان نثاروں کا گروہ دیرینہ دوست ہیں، اور ایک دوسرے کے ہمدم اور ہم نشین ہیں۔ ان کی گفتگو میٹھی اور شیرین ہے اور ان کی بزم بہشت برین کے مانند ہے۔ کیونکہ یہ تیری لقا کے متلاشی، تیری راہ میں چلنے والے، تیرا راز بتانے والے اور ہر دم اس جستجو میں ہیں کہ اس دنیا کے شایان ہے اس دنیا کو آراستہ کریں۔ اے چرند و پرند کو پناہ دینے والے اور دلوں کے راز سے آگاہ! ڈھونڈنے والے کو پانے والا بنا اور آرزو رکھنے والوں کو شادماں کر۔ پیاسوں کو سیراب فرما اور آزردہ نفوس کو دل و جان کا سکون و اطمینان عطا کر۔ تو تمام تعریفوں کا مستحق ہے کیونکہ تونے راہ دکھائی، رہبری کی اور بخشش میں اضافہ فرمایا اور ان پرندوں کو بلند آشیانے کی طرف راہنمائی کی۔ توہی ہے بینا و دانا اور توانا و شنوا۔

-- Bahá'u'lláh
