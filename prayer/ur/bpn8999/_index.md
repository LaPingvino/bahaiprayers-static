+++
title = 'Prayer bpn8999 in اُردُو'
author = 'Bahá'u'lláh'
tags = ['lang-ur', 'bpn-unsorted']
+++
ھواللہ
اے خداوند مہربان یہ مجمع تیری رحمت کے سائے تلے ساکن ہے اور یہ نفوس تیری ملکوت کی جانب متوجہ ہیں۔ اے خدا! ہم بندے ہیں کرم عنایت کر۔ ہم فقیرہیں گنج آسمانی بخش۔ نادان ہیں حقائق اشیاء کی سمجھ عطا کر۔ کمزور ہیں آسمانی قوت پہنچا۔ فانی ہیں جہان باقی میں لا۔ محتاج ہیں اور تیری تائید کے منتظر۔ اگر تیری عنایت ہو جائے تو قطرہ دریا ہو اور ذرّہ آفتاب بن جائے۔ اگر تیرے الطاف سے محروم رہ جائے تو ہر چیز سے بے بہرہ و بے نصیب ہو جائے۔ پس عنایت کر، مرحمت فرما، تاکہ ہم وحدت عالم انسانی کے جھنڈے بلند کریں اور نورانیتِ آسمانی شرق و غرب کو گھیر لے۔ تمام قومیں متحد ہوجائیں اور حیات ابدی کے حصول کی فکر کریں اور وحدتِ عالم انسانی کو رواج دیں اور صلح عمومی کو پھیلائیں۔ توہی کریم ہے۔ توہی معطی ہے، توہی مہربان ہے۔
