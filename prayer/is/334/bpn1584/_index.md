+++
title = 'Prayer bpn1584 in Íslenska'
author = "Abdu'l-Bahá"
tags = ['lang-is', 'bpn-unsorted', "Abdu'l-Bahá"]
+++
Tak ekki frá okkur, ó Drottinn, veisluföngin, sem reidd hafa verið fram í Þínu nafni og slökk eigi hinn brennandi loga, sem kveiktur hefur verið með óslökkvandi eldi Þínum. Hald eigi aftur af straumi lifandi vatna Þinna, sem kliða af söng­vum dýrðar Þinnar og minningar og svipt þjóna Þína ekki eiminum af sætri angan Þinni, sem dreifir ilmi ástar Þinnar.
Drottinn! Snú Þú þjakandi áhyggjum Þinna heilögu í rósemi, erfiðleikum þeirra í þægindi, nið­ur­­lægingu þeirra í dýrð, sorg þeirra í sæluríkan fögnuð, ó Þú, sem hefur í greip Þinni stjórnvöl alls mannkyns.
Þú ert sannlega hinn eini og einstæði, hinn mátt­ugi og alvísi, hinn alvitri.
