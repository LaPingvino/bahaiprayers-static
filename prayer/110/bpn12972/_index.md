+++
title = 'Prayer bpn12972 in '
author = 'Abdu'l-Bah√°'
tags = ['lang-110', 'bpn-unsorted']
+++
O God bilong marimari!  Yu gat strong na pawa.  Na Yu olsem naispela Papa! Ol dispela wokman i bung wantaim na tanim pes i go long Yu.  Ol i askim strong long dua bilong Yu.  Ol i laik kisim ol blesing i save kam long Yu oltaim long strongim ol.  Ol i gat wanpela bikpela laik tasol, em long amamasim Yu.  Ol i laik wokim wanpela samting tasol, em long kamap wokman bilong olgeta manmeri long graun. 
 
O God!  Mekim olsem bai dispela kibung i pulap long lait.  Mekim olsem bai lewa bilong ol dispela manmeri i pulap long marimari. Karamapim ol wantaim blesing bilong Spirit Holi.  Givim pawa bilong heven long ol.  Blesim tingting bilong ol, inap bai ol i gat tingting i kam long heven tasol.  Strongim ol long stap tru, inap bai ol i bihainim daunpasin na wok sori na tanim i go long Kingdom bilong Yu.  Inap bai ol i wok long helpim olgeta manmeri long dispela graun.  Inap olgeta wan wan i ken kamap olsem wanpela kandel i givim bikpela lait.  Inap olgeta wan wan i ken kamap olsem sta i pulap long lait.  Inap olgeta wan wan i gat naispela kala na naispela smel long Kingdom bilong God.  
 
O naispela Papa!   Givim blesing bilong Yu.  No ken tingting long ol rong bilong mipela.  Lukautim mipela.  No ken tingim ol sin bilong mipela.  Sori long mipela na oraitim ol sik bilong mipela.    Mipela i no gat strong, tasol Yu strong tru.  Mipela i rabis pinis, tasol Yu holim olgeta samting.  Mipela i gat sik, tasol Yu olsem Dokta.  Mipela i sot long planti samting, tasol Yu save givim olgeta samting.  
 
O God!  Lukautim mipela long laik bilong Yu.  Yu Gat Pawa.  Yu Save Givim Olgeta Samting. Yu Save Helpim Olgeta. 



O Thou merciful God!  O Thou Who art mighty and powerful!  O Thou most kind Father!  These servants have gathered together, turning to Thee, supplicating Thy threshold, desiring Thine endless bounties from Thy great assurance.  They have no purpose save Thy good pleasure.  They have no intention save service to the world of humanity. 
 
O God!  Make this assemblage radiant.  Make the hearts merciful. Confer the bounties of the Holy Spirit.  Endow them with a power from heaven.  Bless them with heavenly minds.  Increase their sincerity, so that with all humility and contrition they may turn to Thy kingdom and be occupied with service to the world of humanity.  May each one become a radiant candle.  May each one become a brilliant star.  May each one become beautiful in color and redolent of fragrance in the Kingdom of God.  
 
O kind Father!  Confer Thy blessings.  Consider not our shortcomings. Shelter us under Thy protection.  Remember not our sins.  Heal us with Thy mercy.  We are weak; Thou art mighty.  We are poor; Thou art rich.  We are sick; Thou art the Physician.  We are needy; Thou art most generous.  
 
O God!  Endow us with Thy providence.  Thou art the Powerful. Thou art the Giver.  Thou art the Beneficent.
