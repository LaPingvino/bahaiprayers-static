+++
title = 'Prayer bpn9984 in Kalaallisut'
author = "Bahá'u'lláh"
tags = ['lang-kl', 'bpn-unsorted', "Bahá'u'lláh"]
+++
Guutip Aqqani, Taanna Pisoqarsuusoq, Anginersaasoq. 

Ilumut unneqqarissut uummataat avissaarnerup innerani nungujartorput: Naak-una kiinnavit qaamanera, Illit-aa silarsuit Asasaat? 

Ilinnut qanittuusut kiserliornerup taarnerani qimanneqarsimapput: Naak-una kattuteqqinnerpit ullaava, Illit-aa silarsuit Erinisunnerat? 

Toqqakkavit timai sajullutik sissani ungasissuni nalapput: Naak-una qanissutsivit imaa, Illit-aa silarsuit Qiimasunnerat?

Saammaassinerpit Tukkussutsivillu Qilaanut assaat kipisallutik kivissimapput: Naak-uku Tunissutsivit sialui, Illit-aa silarsuit Akisuat? 

Uppinngitsut naakkittaallutik sumit tamanit nikuissimapput: Naak-una Allaativit inatsisiliortuusup ajugaassutaata pissaanera, Illit-aa silarsuit Ajugaaffiginnittuat?

Qimmit qilunneri suminngaannilluunniit nipitoqalutik tusarsaapput: Naak-una pissaanerpit orpissuata løve-a, Illit-aa silarsuit Perorsaasuat?

Issersuup silarsuarmi inuit tiguarsimavai: Naak-una asanninnerpit kissarnera, Illit-aa silarsuit Innerat?

Ajunaarnerup qaangeqqinneqarsinnaannginnini killissimavaa: Naak-uku ikiuinerpit ilisarnaatai, Illit-aa silarsuit Annaassisuat?

Taarsiornerup inuiaqatigiit amerlanerit poorsimavai: Naak-una qaamanerpit akisunnera, Illit-aa silarsuit Qinngornerat?

Inuit qungasii ajussutsip iluani siaarsimapput: Naak-uku Akiniaanerpit panai, Illit-aa silarsuit Piuneerussisuat?

Nikanarsaanerup itissutsini itinerpaaq tikissimavaa: Naak-uku alutornassutsivit assersuutai, Illit-aa silarsuit Alutornassusiat?

Aliasunnerit Atinnik Saqqummiisoq Naakkinninnerpaasoq tikissimavaat: Naak-una Saqqummiussinerpit Akisunnerata nuannaarnera, Illit-aa silarsuit Qiimasunnerat?

Naalliunnerup silarsuup innuttai tamaasa eqqorsimavai: Naak-una pilluarnerpit ilisarnaqutai, Illit-aa silarsuit Nuannaarnerat?

Isigaat Ilisarnaqutivit Qaammalerfiat ajussutsip kajumissaarneqarneranik ulinneqarsimasoq: Naak-uku Pissaanerpit assai, Illit-aa silarsuit Pissaanerat?

Imerusunnerujussuup inuit tamaasa tiguarsimavai: Naak-una Tukkussutsivit kuussua, Illit-aa silarsuit Naakkinnittuat?

Piumatunersuup silarsuup innuttai tiguarsimavai: Naak-uku kiffaajunnaarsimanerup pissuseqalerskaaneri, Illit-aa silarsuit Naalagaat?

Isigaat Iluaatsuliorfigisaq nunaminit qimaatitaasimalluni kiserliortoq: Naak-uku Naalakkiinerpit Qilaanit katersaarsuit, Illit-aa silarsuit Naalakkersuisuat?

Nunami takornartami ilumuunngitsuliorfigineqarsimavunga: Naak-uku unneqqarissutsivit assersuutai, Illit-aa silarsuit Tatiginninnerat?

Toqumut ersinerup inuit tamaasa tiguarsimavai: Naak-una Inuunerpit Naassaanngitsup imarsuata mallerpalunneri, Illit-aa silarsuit Inuunerat?

Saatanip isussunneri pinngortitanit tamanit najuunneqarsimapput: Naak-una Ullorissavit anaa ikumasoq, Illit-aa silarsuit Qaamanerat?

Illigussuseqarnerup putumanerata inuit amerlanerit aserorsimavai: Naak-una minguissutsip qaalernera, Illit-aa silarsuit Kissaataat?

Isigaat Iluaatsuliorfigisaq manna Syriamiut akornanni naakkittaannermik poorneqarsimasoq: Naak-una qaammalernerpit qinngornera, Illit-aa silarsuit Qaamanerat?

Isigaarma killiliiffigineqarnanga oqaloqqusaanngitsunga: Suminngaanniimmita taava erinarsuutitit saqqummissagamik, Illit-aa silarsuit Unnuariaa?

Inuit amerlanerit sinnattunik isummanillu imaqanngitsunik nimersimapput: Naak-uku ilisimassusernik illersuisut, Illit-aa silarsuit Qulannginnerat?

Bahá naalliunnerup imaani ipilerpoq: Naak-una Annaassinerpit Angerusaa, Illit-aa silarsuit Annaassisaa?

Isigaat Oqalunnerpit qaalernera pinngortitsinerup taartuaniittoq: Naak-una Saammaassinerpit qilaata seqernga, Illit-aa silarsuit Qaammarsaasuat?

Sallusuissutsip, minguissutsip, aalajaassutsip, ataqqinassutsillu qullii qaminneqarsimapput: Naak-una akiniaanerpit kamannerata ilisarnaatai, Illit-aa silarsuit Aalatitsisuat?

Ilinnik illersuisimasunik takusaqarsinnaavit, imaluunniit Taassumap Asanninnerpit aqqutaani qanoq pineqarsimaneranik eqqarsaatiginnittumik? Allaatiga maanna nangaalerpoq, Illit-aa silarsuit Asasaat.

Orpiup-Lotusip Nunamiorpalunngitsup avalequtai pinngitsoortussaanngitsup anorersuini napisimallutik ipput: Naak-uku tapersersuinerpit erfalasui, Illit-aa silarsuit Illersuisuat?

Kiinaq manna ingutsinerup pujoralaanik toqqorneqarsimavoq: Naak-uku paaqqinninnerpit anorsaarneri, Illit-aa silarsuit Naakkinninnerat?

Illernassutsip atisaa peqquserlunnerup inuinit mingutitinneqarsimavoq: Naak-una illernassutsivit annoraava, Illit-aa silarsuit Pinnersaasuat?

Saammaassinerup imaa inuit assaasa suliapiluinit qatsortinneqarsimavoq: Naak-uku Tukkussutsivit malii, Illit-aa silarsuit Erinisuutaat?

Matu Qanissutsimut Nalissaqanngitsumut ingerlasoq akeqqavit naakkittaatsut paarnaarsimavaat: Naak-una Tunniussinerpit matuersaataa, Illit-aa silarsuit Ammaasuat?

Piluttat pikititsinerup anoraanik toqunartulinnik kajortissimapput: Naak-uku Tukkussutsivit Nuiaanit kuuit, Illit-aa silarsuit Tunisisuat?

Silarsuaq ajortuliornerup pujoralaanik taarsisimavoq: Naak-uku isumakkeerinerpit anorsaalaarneri, Illit-aa silarsuit Isumakkeerisuat?

Inuusuttunnguaq Manna nunami soqanngitsumi kiserliorpoq: Naak-uku Saammaassinerpit Qilammiorpaluttup sialui, Illit-aa silarsuit iluaqutissiuisuat?

Illit Allaat Annerpaaq, Qaaqqusinerit sallaannerpaaq naalagaaffimmit naassaanngitsumit tusareerparput: tusaajuk Angissutsip Oqaa qanoq oqarnersoq, Illit-aa silarsuit Iluaatsuliorfigisaat!

Isseqanngikkaluarpat, Qanoq ilillutik Oqaatsivit kissarneri ajugaasinnaassagaluarpat, Illit-aa silarsuit Nassuiaasuat?

Ajunaarneqanngikkaluarpat, Qanoq-ililluni taava Naammagittarnerpit Seqernga qinngussagaluarpa, Illit-aa silarsuit Qaamarngat?

Ajortoq pillugu nimaarnak, Sapinngitsussatut atajuartussatullu pinngortinneqarsimavutit, Illit-aa silarsuit Naammagittarnerat.

Angerutsip killingiusaani Qaammalernerit Guutimullu eriniginningaarnerit pikitsitsiniartut akornanni qanoq sallaatsiginnginnami, Illit-aa silarsuit Pilluassusiat.

Illit Kiserliorninni Ataasiussutsip Seqernga qinngorpoq, qimaatitaaninnilu Ataasiussutsip nunaa pinnersarneqarluni, Illit-aa silarsuit Qimaatitaat.

Nikanarsaamaaneq ataqqinartitaanermut atisanngortissimavarput, naalliunnerlu timivit pinnersaataa, Illit-aa silarsuit Tulluusimaarutaat.

Isigaatit uummatit qinngarsuinermik ulikkaaqqasut, isumakkeerinerlu tassaavoq pissusissat, IIlit-aa silarsuit ajortuliaannik toqqorsisoq.

Panat qillallakkaangata siumut ingerlagit! Naalikkat siorsukkaangata siumut qerlortoruugit! IIlit-aa silarsuit Pilliutaat.

Nimaassavit imaluunniit Uanga nimaassaanga? Kissaatigineruara illersortivit ikissusiat qissatigissallugu, Illit-aa silarsuit nimaarnerannik pilersitsisoq.


Ilumut, Qaaqqusinerit tusareerpara, Illit asanerpaasara, maannalu Bahá-p kiinaa naalliunnerup kissarneranik ikualalerpoq Oqaatsivillu qaammarissusaata inneranik, pilliusivimmilu unneqqarilluni Nikuissimavoq nuannaarnerpillu tungaanut qiviarsimalluni, Illit-aa silarsuit Inatsisiliortuat.


Aa ila 'Ali-Akbar, Naalakkat allagaq manna pillugu qutsaviguuk suli Sallaassutsima tikkanik naamasinnaatillutit ilisimajullu Guutip aqqutaani qanoq Pineqarsimanerput, silarsuit tamarmik Qinnuiat.


Kiffat tamarmik manna atuassagaluarpassuk eqqarsaatigilluarlugulu, taava taqaanni inneq ikinneqassaaq silarsuarnik tamanik ikummatitsisussaq.
