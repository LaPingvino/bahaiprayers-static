+++
title = 'Prayer bpn12576 in Kalaallisut'
author = 'Abdu'l-Bah√°'
tags = ['lang-kl', 'bpn-unsorted']
+++
Guutiuvoq!

Naalagaq-aa asseqanngitsoq! Ilisimassutsikkut pissaaneqarnerpaakkut inuit naalakkersimavatit aappariilersaqqullugit, kinguaariiaat kinguaariiaanik allanik kingoraarneqartarniassammata silarsuarmi nungujasumi maani, aammalu tamatigut, silarsuup piugallarnissaani Illit ataasiussutsivit killingani suliaqartarniassammata kiffartuussinermik, qinnuiginninnermik, nersorinninnermi, tunniusimanermi unnersiutiginninnermilu. "Tarningit inuillu taamaallaat Pinngortippakka, Uannik qinnuiginnittarniassammata:" 

Taamaattumik Nalliginnissutsivit qilaani timmissat uku marluk peqatigiilersikkit Asanninnerpit ulluini, tunikkillu soraajuitsumik saammaassaanermut qaaqqusinissamut pisinnaassutsinik, taamaalillutik immat taakku marluk asanninnikkut peqatigiilernerisigut asanningaarnerup malinga qaariartorniassammat inuunerup sineriaanut inerittunik pitsaasunik minguitsunillu sapangarissutut ittunik nassarluni. "Immat marluk qilerussaarsimavai imminnut naapinniassammata: Akornanni ippoq killeqarfik qaangersinnaanngisaat, Ilissi Naalakkassi ajunngisaarutai sorliit tigujumanianngilisigit? Kikkunnit tamanit sapanngat annerusut minnerusullu Saqqummerartarpai." 

Illit-aa Naalagaq ajunngitsoq! Qanortoq aappariilernerup matuma

koraalit sapanngallu saqqummerligit. Ilumummi Illit tassaavutit taanna

Pissaanermik tamarmik ulikkaartoq, Annerpaaq, Soraajuitsumik

Isumakkeerfiginnittoq.
