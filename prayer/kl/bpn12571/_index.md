+++
title = 'Prayer bpn12571 in Kalaallisut'
tags = ['lang-kl', 'bpn-unsorted']
+++
Anersaakkut Isumasioqatigiiffiup ataatsimeereernerani qinnut: 


Guuti-aa! Guuti-aa! Ataasiussutsivit Naalagaaffianit takuneqarsimanngitsumit isigitigut ataatsimiinnermi anersaarpaluttumi maani katersuussimasugut, Ilinnik uppertuulluta, Nalunaaqutsinnut tatiginnilluta, Angerutsinni Nalunaajaatinnilu aalajaattuulluta, Ilinnut kajungerluta, Asanninnerpillu inneranik ikinneqarsimalluta, Siunertannilu ilumoorluta. Tassaavugut Naatsiivinni viinnequtilimmi kiffat, Upperisannik siammaasut, Illit kiinnannik tunniusimallutik pallorfiginnittut, Illit asasannut maniguuttut, Matuppit saavani naalattut, Ilinnillu Illit Toqqakkavit kiffartuunnerini uppernarsaqqulluta qinnuiginnittut, Katersaarsuatit aqqutigalugit ikioqqulluta, Ilinnik kiffartuussinermi makisigut nukittoqqullugit, kiffatut naalattutut qinnuiginnittutullu Ilinnut atasooqqulluta. 

Naalagarput-aa! Sanngiippugut, Tassaavutillu Angisooq, Nukittooq. Uummaatsuuvugut, Tassaavutillu Anersaaq tunisisorsuaq. Ajorsartuuvugut, Tassaavutillu Napatitsisoq, Pissaanilik. 

Naalagarput-aa! Kiinnavut Kiinnavit naakkinnittup tungaanut saatikkit, Nerrivimmiillu qilammiorpaluttumit Saammaannikkut peqangaartukkut inuussutissatsinnik tunisigut. Inngilivit qutsinnersaasut katersaarsuisigut ikiortigut, Abhá-llu Naalagaaffiani illernartut aqqutigalugit uppernarsartigut. 

Ilumut, Tunisisuuvutit, Naakkinnittoq. Tukkussutsimik angingaartumik piginnittoq, ilumullu Sallaatsuuvutit Saammaassisuullutillu.

-- Abdu'l-Bahá
