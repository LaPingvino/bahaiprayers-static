+++
title = 'Prayer bpn9687 in Nederlands'
author = 'Bahá'u'lláh'
tags = ['lang-nl', 'bpn-unsorted']
+++
#Algemene gebeden voor overledenen


Glorie zij U, o Heer mijn God! Verneder niet degeen die Gij door Uw eeuwigdurende soevereiniteit hebt verheven, en verwijder niet degeen die Gij de tabernakel van Uw eeuwigheid hebt doen ingaan ver van U. Wilt Gij hem verwerpen, o mijn God, die Gij hebt beschut met Uw heerschappij, en wilt Gij hem die Gij tot schuilplaats zijt geweest afwijzen, o mijn Verlangen? Kunt Gij hem verlagen die Gij verheven hebt, of hem vergeten die Gij in staat stelde U te gedenken?
Verheerlijkt, onmetelijk verheerlijkt zijt Gij! Gij zijt Degeen die sedert het begin der tijden de Koning en de Drijfveer van de gehele schepping waart, en Gij zult voor eeuwig de Heer van al het geschapene en haar Beschikker zijn. Verheerlijkt zijt Gij, o mijn God! Als Gij niet langer barmhartig zijt voor Uw dienaren, wie zal hen dan erbarmen betonen, en als Gij weigert Uw geliefden bij te staan, wie zal hen dan bijstaan?
Verheerlijkt, onmetelijk verheerlijkt zijt Gij! Gij wordt aanbeden om Uw waarheid, en U aanbidden wij allen waarlijk; en Gij zijt kenbaar door Uw rechtvaardigheid, en van U getuigen wij allen waarlijk. Gij wordt in waarheid bemind om Uw genade. Geen God is er dan Gij, de Helper in nood, de Bij-zich-bestaande.
