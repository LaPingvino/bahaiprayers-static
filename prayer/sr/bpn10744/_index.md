+++
title = 'Prayer bpn10744 in Srpski српски'
author = 'Abdu'l-Bahá'
tags = ['lang-sr', 'bpn-unsorted']
+++
O Bože! O Bože! Evo jedne ptice slomljenog krila čiji je let veoma spor – pomozi joj, da može da se vine ka vrhuncima blagostanja i spasenja, da na krilima stigne do nepomućene radosti i sreće, leteći kroz neograničen prostor. Neka se njen poj, posvećen Tvom Višnjem Imenu, zaori na sve strane, neka donese ushit svima koji čuju taj poziv, i neka zasijaju oči svima koji ugledaju putokaze!

O Gospode! Ja sam bez ikog, usamljen i bedan. Nema za mene druge potpore sem Tebe, nijednog pomoćnika osim Tebe, niti druge podrške osim Tvoje. Daj da Ti služim s čvrstom verom, da uspešno širim Tvoju reč i propovedam Tvoju mudrost među onima koje si stvorio. Uistinu, Ti si pomoć slabima i odbrana nejakima, i zaista si Silni, Moćni, Neograničeni!
