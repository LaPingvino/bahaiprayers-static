+++
title = 'Prayer bpn10213 in Māori'
author = 'Abdu'l-Bahá'
tags = ['lang-mi', 'bpn-unsorted']
+++
E Koe Te Ariki ngākau māhaki! Nāu te katoa o te ira tangata i hanga mai i te pakiaka kotahi. Nāu i whakatātaki me noho katoa ki te kāinga kotahi. Ki mua o Tōu Aroaro Tapu, he pononga katoa Nāu; kei raro o Tōu Tāpenakara te katoa o te ao tangata; kua mene katoa mai ki Tāu Tēpu o te Whairawa, kua whakamāramatia katoatia mā te rama o Tōu Manaakitanga.

E Te Atua! He atawhainga Nāu i te katoa. Nāu ngā painga i hōmai mā te katoa, Nāu te katoa i maru, Nāu he oranga i hōmai mō te katoa, Nāu ko tēnā, ko tēnā i whakawhiwhia ai ki ngā pūmanawa, ki ngā pukenga, rūmakina ana te katoa ki roto o te Moananui o Tāu Atawhai. 

E Koe Te Ariki ngākau māhaki! Kotahitanga katoa. Kia whakaae mai ngā hāhi katoa, kia kotahi katoa ngā iwi, kia kitea ai ko tēnā ko tēnā hei whānau kotahi, ko te ao hei kāinga kotahi anō. Kia noho tahi katoa i raro i te rangimārie papai rawa atu. 

E Te Atua! Hīkina ki runga te kara o te kotahitanga o te uri tangata. 

E Te Atua! Whakapūmautia te Rangimārie Nui Rawa Atu. 

Māu e Te Atua, ngā ngākau e whakapiri kia kotahi. 

E Koe e Te Matua Atawhai, e Te Atua! Whakaharakoangia ō mātou ngākau ki te kakara o Tōu aroha. Kia mārama ake ō mātou karu mā te Māramatanga o Āu Tohutohu. Whakangahaua mai ō mātou taringa ki te rangi o Tāu Kupu, whakawhirinakitia mātou katoa ki te Pātūwatawata o Āu Manaakitanga.

Ko Koe te Mananui me te Pūkaha. Ko Koe te Murunga Hara ko Koe anō te Pouwhakarapa i ngā poka tata o te uri tangata!
