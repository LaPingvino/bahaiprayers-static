+++
title = 'Prayer bpn10192 in Māori'
author = "Bahá'u'lláh"
tags = ['lang-mi', 'bpn-unsorted']
+++
Ko Ia Te Atua, korōria ki a Ia, ko Ia Te Ariki o te aroha me te tōnui!

Whaikorōria ki a Koe, e Koe, e tōku Atua, Te Atua Kaha Rawa. Tēnei ahau te whakaatu i Tō kaha rawa me Tō āhei nui, ki Tōu tino rangatiratanga me Tō tohu pourauaroha- ngākau māhaki, ki Tō atawhai, ki Tō mana, ki te kotahitanga o Tō Mauri, o Tōu Iho. Tō tapu, korōria hoki o runga o te ao tūroa, o ō ngā mea katoa hoki o reira.

E tōku Atua! e kite nei Koe i ahau kua wehea atu i te katoa tua atu i a Koe, e kaha nei ki te piri ki a Koe, e tahuri nei ki te moananui o Tō whairawa, ki te rangi o Tō popore, ki te Rā o Tō atawhai. 

E Te Ariki! Tēnei ahau te whakaatu nei kei Tō pononga Tō Whirinakitanga, ko ia hoki tērā te Wairua i whakaora ai Koe i te ao.

Ko tāku tono ki a Koe mā te mīharo o te Ao o Tō Whakakitenga, kia arohaina te whakaae mai i a ia ko tāna i taea ai e ia i Ō rā. Tukua koa kia tau rā te korōria ki runga i a ia o Tāu i pai ai, kia kākahuria ia ki Tō whakaaetanga


Kei tōku Ariki! Tēnei ahau me ngā orokohanganga katoa e whakaatu nei i Tō āhei nui, ā ka inoi nei ahau kia kaua Koe e tahuri atu i a Koe ko tēnei wairua kua piki ake ki a Koe, ki Tō kāinga i te rangi, Tōu Wāhi whaikorōria, me Ō piringa o te piritata, e Koe, Te Ariki o ngā iwi katoa!


Tēnā tukua, e tōku Atua, kia hui Tō pononga me Ō kōwhiringa, Ō hato, Ō Karere kei ngā wāhi o te rangi tē taea ai e te pene te tuhi, te arero rā anō hoki te whākī.

Kei tōku Ariki, ko te pōhara tūturu kua tere atu ki te Kīngitanga o Tō whairawa, te tauhou ki tana whare kei tō wā kāinga, ko ia kua kino te hiainu ki te awa i te rangi o Tō Tōnui. Kia kaua ia e hapa, e Te Ariki, mai i tōna wāhi o te hākari o Tō atawhai, mai hoki i te popore o Tō whairawa. Tūturu ko Koe te Kaharawa, te Tohu Tūpore, te Whairawanui-Katoa.

Kei tōku Atua, kua whakahokia Tō Whakawhirinaki ki a Koe. He tau rā ki Tō atawhai me tō whairawa kua karapotitia Ō tōminiona i te rangi i te whenua, hei oati ki Tōu nā kātahi anō ka pōwhiritia i Ō tākoha me Ō tukunga iho, me ngā hua mai i te rākau o Tōu tohu aroha! Pūkaha ana Koe ki te mahi ki Tāu e pai ai, kāore he Atua tua atu i a Koe, te Tohu Tūpore, Te Whairawa Nunui, te Mākoha, te Poutuku, Te Poumuru Hara, te Tongarerewa, te Mōhio-Katoa. 

Tēnei ahau e whakaatu nei, Kei tōku Ariki, kua ākina e Kōe kia manaakitia e te tangata tana manuwhiri, ā i a ia hoki kua piki ake ki a Koe tūturu kua tae ake ki Tō Aroaro. Meinga ko tāna ki Tāu e pai ai, ki Tō atawhai, tōnui hoki! Mā Tō korōria, tūturu ahau te mātau e kore rawa Koe e whakapupuru i a Koe mai i Tāu i akiaki ai i Ō pononga, e kore rawa rā ano Koe e tupe i a ia kua piri ki te taura o Tō tōnui kua piki ake hoki ki te pae o te Pūaotanga, ki te mātāpuna o Tō whairawa.

Kāore he Atua i tua atu i a Koe, te Kotahi, te Takitahi, te Pūkaha, te Mātau-Katoa, te Whairawa.
