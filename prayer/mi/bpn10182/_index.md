+++
title = 'Prayer bpn10182 in Māori'
author = "Bahá'u'lláh"
tags = ['lang-mi', 'bpn-unsorted', "Bahá'u'lláh"]
+++
*KIA TĀKINA IA RĀ, I TE ATA, I TE RĀNUI, I TE  AHIAHI PŌ

*Te tangata e hiahia ana ki te karakia, me horoi e ia ōna ringa, ā, i a ia e horoi ana ka mea ai a ia:


Whakakahangia tōku ringa e tōku Atua, ka hopu pai ai ia i Tāu Pukapuka ki te pūkaha e kore e whaimana ngā manotini o te ao ki runga i a ia. Manaakitia mai rā ia, kia kaua ia e raweke i ngā rawa nā iwi kē. Tūturu ko Koe te Kaharawa, te Tino Pūkaha.


*Nā, i a ia e horoi ana i tōna mata, ka kiia ai:
Kua tahuri ahau i tōku kanohi ki a Koe, e tōku Ariki! Whakamāramatia mai rā ia ki te rama o Tō mata. Tiakina mai rā ia, heoti rā, kia kaua e tahuri ki tētahi kē atu i a Koe.
*Kātahi ia ka tukua kia tū, ka huri te kanohi ki Qiblih (te Pokapū o te Arohanui, i.e. Bahjí, Akká), ā ka kiia ai:
Ko tā Te Atua he whakaatu kāhore he Atua i tua atu i a Ia. Nāna ngā kīngitanga o te Whakakitenga, o te orokohanganga. Nāna, tūturu, a Ia, te Matāpuna o te Whakakitenga, i whakatinana; Nāna te kōrerorerotanga ki runga o Hinai, Nāna te Pae O Runga Rawa i whakangihatia ai, ā, kua kōrerotia e te Rākau-Rote kāhore he huarahi o tua atu, a Nāna hoki te karanga i pāohongia ai ki te katoa kei te rangi me te whenua: “Inā, kua tae mai te Pouwhiwhi-Katoa. Nā Te Atua te whenua me te rangi, te korōria me te tōminiona, te Ariki o ngā iwi katoa, me te Mana o runga o te Torōna o runga rawa, o te mata o te whenua hoki!”
*Kātahi ia ka tukua kia tuohu, ko ōna ringa ka tau ki ōna turi, me te kī : 
e whaikorōria ana ki a Koe, kei runga noa atu o āku whakamihi, me te whakamihi o ētahi kei tōku taha, kei runga noa atu o āku whakaahua me te whakaahua o te katoa kei te rangi me te whenua!
Ā, i a ia e tū ana me te tūwhera o ana ringa, ngā kapu e tohu ana ki runga ki te mata, kātahi ia ka mea:
Kaua rā e kawea kia pāpōuri, e tōku Atua, te tangata, me ōna matimati pīnono, kua piri ki te remu o Tōu tohu atawhai, me Tōu māhaki, e ko Koe, te Tino Poutohu i te Aroha o te hunga Tohu Tino Atawhai!
*Kātahi ia ka tukua kia noho me te kī:
Tēnei ahau te kaiwhakaatu o Tōu kotahitanga pū, ā, ko Koe Te Atua, kāhore hoki tētahi Atua i tua atu i a Koe. Tūturu, Nāu Tō Kaupapa i whakaatu mai, Tō Kawenata i tutuki, te kūwaha ki Tō atawhai i whakatūwheratia ai ki te katoa kei te rangi me te whenua. Kia whakapaingia, kia tau te rangimārie, kia whakamihia, kia korōriatia ngā tau o Tōu ate, rātou hei aha koa ngā piki me ngā heke o te ao kāhore kau i tahuri atu i a Koe, kua whakapau i ō rātou kaha katoa, me te whakapono ka riro i a rātou ko tērā Nāu. Tūturu ko Koe, te PoumurungaHara i Ngā Wā Katoa, te Whairawanui-Katoa.
*(Ki te hiahia tētahi ki te whakatātaki kē atu o te whiti roa ko ēnei kupu: “ Ko Te Atua pū e whakaatu ana kāhore he Atua i tua atu i a Ia, te Pouāwhina i te Mōrearea, te Matua-Kore,” ka ea. He pērā rā anō, ka ea hoki ki tāna kōwhiri, i a ia e noho ana, ki te whakatātaki i ēnei kupu: “Tēnei ahau te kaiwhakaatu i Tō kotahitanga pū, ā ko Koe Te Atua, kāhore hoki tētahi Atua i tua atu i a Koe.”)
