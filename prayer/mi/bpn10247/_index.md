+++
title = 'Prayer bpn10247 in Māori'
author = "Bahá'u'lláh"
tags = ['lang-mi', 'bpn-unsorted']
+++
Korōria katoa, e tōku Atua, ki a Koe te Mātāpuna o te korōria katoa, o te rangatiratanga katoa, o te nui whakaharahara, o te hōnore, o te kīngitanga, o te tōminionatanga, o runga rawa, o te arotau, o te ihi, o te wehi, o te mana. Ki Tāu e hiahia ai, Māu tērā e kukume ki runga o te Moana Nui Rawa, Māu anō e whakahōnore kia mōhio ia ki Tōu Ingoa O Namata. O ngā iwi katoa o runga o te rangi o te whenua, kāore tētahi e kaha ki te haukoti i te whakahaeretanga o te kīngitanga o Tāu e Hiahia ai. Mai i nehe noa Koe i rangatira ai ki runga o te ōrokohanganga katoa, mō ake tonu atu Tāu e whakahaere ai i Tōu tōminiona o runga o ngā mea katoa. Kāore he Atua tua atu i a Koē, te Kaharawa, te Whaikorōria Rawa, te Pūkaha-Rawa, te Whakaaronui-Katoa.
Whakangihangia mai, e te Ariki, ngā kanohi o Āu pononga, ka kite ai rātou i a Koe; horoia ō rātou ngākau kia tahuri ai rātou ki te kōti o Āu tākoha o te rangi, ka mōhio ai rātou ko Ia te Whakatinanatanga o Tōu Tuakiri, te Rā o Tōu Mauri. Tūturu, ko Koe te Ariki o ngā ao katoa. Kāore he Atua tua atu i a Koe, te Herengakore, te Whakapiko-Katoa.
