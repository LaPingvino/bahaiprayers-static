+++
title = 'Prayer bpn10220 in Māori'
tags = ['lang-mi', 'bpn-unsorted']
+++
E tōku Atua! e tōku Atua! Tūturu, tāku karanga ki a Koe me tāku inoi ki mua i Tōu aroaro kia tukua mai Ōu tohu aroha ki runga ki ēnei wairua ora. Whakamotuhakehia rātou ki Tāu manako me Tāu pono. 

E Te Ariki! Whakakotahitia, heretahitia hoki ngā ngākau, ka honoa pai ai ngā wairua ora katoa, ka whakaharikoatia ai ngā wairua ki ngā tohu o Tōu tapu me Tōu kotahitanga. e Te Ariki! Meinga kia hahana ēnei kanohi ki te rama o Tōu kotahitanga. Whakakahangia mai ngā huhā o Āu pononga ki te whakaritenga mahi o Tāu kīngitanga. 

E te Ariki, ko Koe te poupupuru o te tohu aroha mutungakore! e te Ariki o te murunga hara, o te whai tohu! Murua ō mātou hara, wetekina ō mātou nawe, ā, meinga mātou kia tahuri ki Tōu whakaaro atawhai, ki te karanga ki te kīngitanga mana, kaha hoki, he whakaiti ki Tōu wāhi tapu, he koropiko ki te korōria o Āu taunakitanga.

E Te Atua Ariki! Meinga mātou hei ngaru o te moana, hei putiputi o te kāri, e kotahi ana, kua whakaaetia mā te nui o Tōu aroha. e Te Ariki! Kia whakapurutia ngā ū mā ngā tohu o Tōu kotahitanga, ā, meinga te katoa o te ira tangata hei whetū e tiaho iho nei i taua teitei anō o te korōria, hei hua papai kei Tāu rākau o te ora e tupu ana.

Tūturu, ko Koe te Kaharawa, te Matua-Kore Ora Tonu Ake, te Pouhōmai, te Tohu Aroha, te Poumurunga Hara, te Mātau-Katoa, te Kaihanga Kotahi.

-- Abdu'l-Bahá
