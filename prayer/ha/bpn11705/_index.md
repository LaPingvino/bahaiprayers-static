+++
title = 'Prayer bpn11705 in Hausa'
author = "Bahá'u'lláh"
tags = ['lang-ha', 'bpn-unsorted', "Bahá'u'lláh"]
+++
Shīnē mai yalwa, mai kyauta ! Yabo ya tabatta ga Allah, mai dawwama, maras sauyāwa, maras gōcēwa, mai rayuwa har abada, wanda zātinsa yake shaidar cēwa, haƙīƙan, Shī kaɗai yake, bā Shi abōkin tārayya, mai ƴanci, mafi girma ! A gaskiya, mun shaida cēwa, bābu wani Allah illa Shi, mun yarda da kaɗaitakarsa, kuma mun tabbata da ɗayantakarsa, bā wani Allah sai Shi. Har kullum, Yā wuce gaban a kai garēshi, girmanshi bā ya da iyāka, kuma yā fi ƙarfin kwatamci.
A lōkacin da Ya sō bayyana alfurmarsa da alhērinsa zuwa ga mutane, kuma dōmin Ya tsāra dūniya, sai ya sauko umurni, kuma ya kafa dōkōki. Cikin waɗannan dōkōki, akwai aure da Ya maida shi tamkar gārun jin dāɗin rāyuwa da tsīra, daga samāniyar tsarkakarsa, Yā rubuta wannan dōka cikin Littāfi Mafi Tsarki. Ya cē, ɗaukaka cē mai girma : « Ku yi aure dōmin ku haifi wanda zai tuna mani bāyūna. Wannan ɗaya nē daga cikin umurnīna, ku bī shi don jin dāɗin rāyuwarku ».
