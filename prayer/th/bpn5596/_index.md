+++
title = 'Prayer bpn5596 in ภาษาไทย'
tags = ['lang-th', 'bpn-unsorted']
+++
ข้าแต่พระผู้เป็นนายผู้ทรงกรุณา! เราคือคนรับใช้ ณ ธรณีประตูของพระองค์ อาศัยประตูศักดิ์สิทธิ์ของพระองค์เป็นที่กำบัง เราไม่แสวงหาที่พักพิงใดนอกจากหลักศิลาที่แข็งแกร่งนี้ ไม่หันไปหาร่มไม้ชายคาใดนอกจากการปกปักรักษาของพระองค์ ขอทรงคุ้มครองเรา ขอทรงประทานพรและค้ำจุนเรา ขอทรงทำให้เรารักแต่อภิรดีของพระองค์ เอ่ยแต่คำสรรเสริญพระองค์ ไปตามวิถีธรรมของพระองค์เท่านั้น เพื่อว่าเราจะอุดมพอที่จะไม่ต้องอาศัยผู้ใดนอกจากพระองค์ ได้รับพรจากชลธีแห่งความเมตตาของพระองค์ พยายามเชิดชูศาสนาและแพร่กระจายสุคนธรสของพระองค์ไปกว้างไกลอยู่เสมอ ไม่คิดถึงตัวเองและระลึกถึงแต่พระองค์ ผละจากทุกสิ่งและมอบใจไว้กับพระองค์
	ข้าแต่พระผู้ทรงจัดหา พระผู้ทรงอภัย! ขอทรงประทานกรุณาธิคุณ ความเมตตารักใคร่ ของขวัญและพระพรของพระองค์ ขอทรงค้ำจุนเรา เพื่อว่าเราจะได้บรรลุเป้าหมายของเรา พระองค์คือพระผู้ทรงอานุภาพ พระผู้ทรงปรีชาสามารถ พระผู้ทรงรอบรู้ พระผู้ทรงเห็น แท้จริงแล้วพระองค์คือพระผู้ทรงปรานี
และแท้จริงแล้วพระองค์คือพระผู้ทรงอภัยเสมอ พระผู้ซึ่งผู้สำนึกผิดหันไปหา พระผู้ทรงอภัยแม้แต่บาปที่ร้ายแรงที่สุด

-- Abdu'l-Bahá
