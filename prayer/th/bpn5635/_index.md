+++
title = 'Prayer bpn5635 in ภาษาไทย'
author = "Bahá'u'lláh"
tags = ['lang-th', 'bpn-unsorted', "Bahá'u'lláh"]
+++
ข้าแต่พระผู้เป็นเจ้าของข้าพเจ้า หัวใจที่เย็นชาจำนวนมากอุ่นขึ้นด้วยไฟแห่งความรักของพระองค์ และผู้หลับใหลหลายคนตื่นขึ้นโดยมธุราแห่งน้ำเสียงของพระองค์ คนแปลกหน้ามากมายเท่าไรที่แสวงหาที่กำบังภายใต้ร่มเงาของพฤกษาแห่งความเป็นหนึ่งของพระองค์ และผู้กระหายจำนวนอักโขเพียงไรที่ใฝ่หาน้ำพุแห่งชีวิตในยุคของพระองค์
	พระพรจงมีแด่ผู้ที่ตั้งปณิธานในพระองค์และรีบไปยังอรุโณทัยที่อาภาของพระองค์รุ่งขึ้นมา พระพรจงมีแด่ผู้ที่ทุ่มเสน่หาทั้งหมดให้กับอุทัยสถานแห่งการเปิดเผยพระธรรมและแหล่งกำเนิดแรงบันดาลใจของพระองค์ พระพรจงมีแด่ผู้ที่สละทรัพย์สินที่พระองค์ประทานให้แก่เขาด้วยความอารีและกรุณาธิคุณเพื่อใช้จ่ายในหนทางของพระองค์  พระพรจงมีแด่ผู้ที่คร่ำครวญหาพระองค์จนทิ้งทุกสิ่งไป พระพรจงมีแด่ผู้ที่ปลื้มต่อการสนทนาอย่างใกล้ชิดกับพระองค์และตัดความผูกพันจากทุกคนนอกจากพระองค์
	ข้าแต่พระผู้เป็นนาย ข้าพเจ้าขอวิงวอนต่อบรมศาสดาผู้เป็นพระนามของพระองค์ ผู้ทรงรุ่งขึ้นมาเหนือขอบฟ้าของคุกของตน ขอทรงบัญญัติสำหรับทุกคนด้วยสิ่งที่คู่ควรกับพระองค์และความประเสริฐของพระองค์
	ความจริงแล้วอำนาจของพระองค์สามารถจัดการทุกสิ่ง
