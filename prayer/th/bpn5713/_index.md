+++
title = 'Prayer bpn5713 in ภาษาไทย'
tags = ['lang-th', 'bpn-unsorted']
+++
*บรรดาสหายของพระผู้เป็นเจ้า... ควรบริจาคให้มากที่สุดเท่าที่เป็นไปได้ แม้ว่าจำนวนที่บริจาคจะเล็กน้อยเพียงใดก็ตาม พระผู้เป็นเจ้ามิให้ผู้ใดแบกภาระเกินขีดความสามารถของตน การบริจาคดังกล่าวต้องมาจากชุมชนและบาไฮทุกคน...ดูกร สหายของพระผู้เป็นเจ้า! เจ้าจงวางใจได้ว่าการบริจาคนี้จะได้รับการทดแทน เกษตรกรรม อุตสาหกรรมและพานิชย์ของเจ้าจะงอกเงยทับทวี เป็นของขวัญที่พระพรประทานมาให้ ผู้ที่ทำความดีงามอย่างเดียวจะได้รับรางวัลตอบแทนเป็นสิบเท่า ไม่มีข้อสงสัยว่า พระผู้เป็นนายจะประสาทพรอย่างล้นหลามให้กับผู้ที่ใช้จ่ายความมั่งคั่งของตนในวิถีของพระองค์
	ข้าแต่พระผู้เป็นเจ้า พระผู้เป็นเจ้าของข้าพเจ้า! โปรดให้ความสว่างแก่หน้าผากของคนรักที่แท้ของพระองค์ โปรดค้ำจุนพวกเขาด้วยกองทัพเทพธิดาแห่งชัยชนะ ให้เท้าของพวกเขาก้าวในหนทางตรงของพระองค์ ขอความอารีบรมโบราณของพระองค์เปิดอานนแห่งพระพรให้แก่พวกเขา เพราะพวกเขากำลังใช้จ่ายทรัพย์สินที่พระองค์ประทานในวิถีของพระองค์ ปกป้องศาสนาของพระองค์ วางใจในการระลึกถึงพระองค์ สละหัวใจเพื่อความรักของพระองค์ และไม่หวงสมบัติเพื่อจะได้บูชาความงามของพระองค์และแสวงหาหนทางที่จะทำให้พระองค์ยินดี
	ข้าแต่พระผู้เป็นนายของข้าพเจ้า! โปรดกำหนดส่วนแบ่งอันมหาศาลไว้ให้พวกเขา ให้พวกเขาได้รับการชดเชยและรางวัลที่แน่นอน
	แท้จริงแล้วพระองค์คือพระผู้ทรงค้ำจุน พระผู้ทรงช่วยเหลือ พระผู้ทรงเอื้อเฟื้อ พระผู้ทรงอารี พระผู้ทรงประทานพรเสมอ

-- Abdu'l-Bahá
