+++
title = 'Prayer bpn5642 in ภาษาไทย'
author = 'Bahá'u'lláh'
tags = ['lang-th', 'bpn-unsorted']
+++
ข้าแต่พระผู้เป็นเจ้าของข้าพเจ้า โปรดทำให้หัวใจของข้าพเจ้าบริสุทธิ์ ข้าแต่พระผู้เป็นความหวังของข้าพเจ้า โปรดฟื้นมโนธรรมในใจที่สงบของข้าพเจ้า ข้าแต่พระผู้เป็นที่รักยิ่งของข้าพเจ้า ขออานุภาพของพระองค์ค้ำชูข้าพเจ้าในศาสนาของพระองค์ ข้าแต่พระผู้เป็นที่หมายปองของข้าพเจ้า ขอความรุ่งโรจน์ของพระองค์สาดแสงให้ข้าพเจ้าเห็นหนทางของพระองค์ ข้าแต่พระผู้เป็นบ่อเกิดแห่งชีวิตของข้าพเจ้า ขออานุภาพแห่งอำนาจของพระองค์ชูข้าพเจ้าขึ้นสู่นภาแห่งความวิสุทธิ์ของพระองค์ ข้าแต่พระผู้เป็นเจ้าของข้าพเจ้า ขอสายลมแห่งนิรันดรกาลของพระองค์พัดความเบิกบานมาให้ข้าพเจ้า ข้าแต่พระผู้เป็นสหายของข้าพเจ้า ขอดนตรีอนันต์ของพระองค์กล่อมใจของข้าพเจ้าให้สงบ ข้าแต่พระผู้เป็นนายของข้าพเจ้า ขอพักตรากฤติที่เปล่งปลั่งของพระองค์ปลดปล่อยข้าพเจ้าให้เป็นอิสระจากทุกสิ่งนอกจากพระองค์ และขอให้ข่าวดีของการเปิดเผยสาระที่ไม่มีเสื่อมสลายของพระองค์ยังความปีติให้แก่ข้าพเจ้าข้าแต่พระผู้ทรงความประจักษ์แจ้งที่สุดและเร้นลับที่สุด!
