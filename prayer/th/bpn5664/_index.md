+++
title = 'Prayer bpn5664 in ภาษาไทย'
author = 'Bahá'u'lláh'
tags = ['lang-th', 'bpn-unsorted']
+++
ข้าแต่พระผู้เป็นเจ้า ขอความรุ่งโรจน์จงมีแด่พระองค์ที่ทรงแผ่ความรักมาให้มนุษยชาติ! ข้าแต่พระผู้เป็นชีวิตและแสงสว่างของเรา โปรดนำทางคนรับใช้ในวิถีของพระองค์ โปรดบันดาลให้เรามั่งคั่งในพระองค์ และเป็นอิสระจากทุกสิ่งนอกจากพระองค์
	ข้าแต่พระผู้เป็นเจ้า โปรดสอนความเป็นหนึ่งของพระองค์ให้แก่เรา โปรดให้เราตระหนักในเอกภาพของพระองค์ เพื่อว่าเราจะไม่เห็นใครอื่นนอกจากพระองค์ พระองค์คือพระผู้ทรงปรานี พระผู้ให้ความอารี
	ข้าแต่พระผู้เป็นเจ้า โปรดจุดไฟแห่งความรักในหัวใจของผู้เป็นที่รักยิ่งของพระองค์ เพื่อว่าไฟนั้นจะเผาผลาญความคิดถึงทุกสิ่งนอกจากพระองค์
	ข้าแต่พระผู้เป็นเจ้า โปรดเปิดเผยความเป็นอมตะอันประเสริฐของพระองค์ ซึ่งดำรงอยู่ตั้งแต่อดีตตราบจนอนาคต ไม่มีพระผู้เป้นเจ้าอื่นใดนอกจากพระองค์ แท้จริงแล้วเราพบความสุขสบายและความเข้มแข็งอยู่ในพระองค์
