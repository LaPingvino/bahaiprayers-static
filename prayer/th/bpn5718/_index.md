+++
title = 'Prayer bpn5718 in ภาษาไทย'
author = 'Abdu'l-Bahá'
tags = ['lang-th', 'bpn-unsorted']
+++
*(เที่ยงคืน)
	ดูกร ผู้แสวงหาสัจธรรม! หากเจ้าปรารถนาให้พระผู้เป็นเจ้าเปิดตาของเจ้า เจ้าต้องวิงวอนพระผู้เป็นเจ้า อธิษฐานและสนทนากับพระองค์ตอนเที่ยงคืน โดยกล่าวว่า:
	ข้าแต่พระผู้เป็นนาย ข้าพเจ้าหันหน้ามาสู่อาณาจักรแห่งความเป็นหนึ่งของพระองค์และดำดิ่งลงสู่ทะเลแห่งความปรานีของพระองค์ ข้าแต่พระผู้เป็นนาย โปรดทำให้ข้าพเจ้าตาสว่างด้วยการได้เห็นดวงประทีปของพระองค์ในราตรีที่มืดมิดนี้ และมีความสุขด้วยอมฤตแห่งความรักของพระองค์ ในยุคอันน่าพิศวงนี้ ข้าแต่พระผู้เป็นนาย ขอทรงให้ข้าพเจ้าได้ยินสุรเสียงของพระองค์  ขอทรงเปิดประตูไปสู่สวรรค์ของพระองค์ต่อหน้าข้าพเจ้า เพื่อว่าข้าพเจ้าจะได้เห็นอาภาแห่งความรุ่งโรจน์ของพระองค์ และถวิลหาความงามของพระองค์
	แท้จริงแล้วพระองค์คือพระผู้ให้ พระผู้ทรงเอื้อเฟื้อ พระผู้ทรงปรานี พระผู้ทรงอภัย
