+++
title = 'Prayer bpn5600 in ภาษาไทย'
author = "Bahá'u'lláh"
tags = ['lang-th', 'bpn-unsorted']
+++
ข้าแต่พระผู้ซึ่งการทดสอบของพระองค์คือยารักษาสำหรับผู้ที่อยู่ใกล้พระองค์ ดาบของพระองค์เป็นที่ปรารถนาอย่างแรงกล้าสำหรับทุกคนที่พระองค์รัก คมอาวุธของพระองค์เป็นที่ต้องการที่สุดสำหรับหัวใจที่ใฝ่หาพระองค์ ประกาศิตของพระองค์คือความหวังเดียวเท่านั้นสำหรับผู้ที่ยอมรับสัจธรรมของพระองค์! ข้าพเจ้าขอวิงวอนต่อมธุราสวรรค์และแสงสว่างอันรุ่งโรจน์ของพระพักตร์ของพระองค์ ขอทรงประทานสิ่งที่มาจากนิวาสเบื้องบนของพระองค์ซึ่งจะช่วยให้เราใกล้เข้าไปหาพระองค์ ข้าแต่พระผู้เป็นเจ้าของข้าพเจ้าขอให้เราก้าวมั่นในศาสนาของพระองค์ ให้หัวใจของเราสว่างขึ้นด้วยแสงแห่งความรู้ของพระองค์ และอุราของเราเรืองรองด้วยรัศมีแห่งพระนามของพระองค์
