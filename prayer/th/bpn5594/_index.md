+++
title = 'Prayer bpn5594 in ภาษาไทย'
tags = ['lang-th', 'bpn5594']
+++
ข้าแต่พระผู้เป็นนาย! พวกเราน่าสงสาร โปรดทรงเมตตาต่อเรา พวกเรายากไร้ โปรดประทานส่วนแบ่งจากมหาสมุทรแห่งความมั่งคั่งของพระองค์ พวกเราขัดสนโปรดเจือจานพวกเรา พวกเราตกต่ำ โปรดช่วยให้พวกเรารุ่งเรือง สัตว์ปีกในท้องฟ้าและสัตว์ป่าในทุ่งได้รับอาหารแต่ละวันจากพระองค์ และทุกชีวิตได้รับการดูแลและความเมตตารักใคร่จากพระองค์
	โปรดอย่าพรากพระกรุณาอันล้ำเลิศของพระองค์ไปจากผู้อ่อนแอ โปรดเอื้อเฟื้อเผื่อแผ่ผู้ที่ช่วยตัวเองไม่ได้นี้ด้วยอำนาจของพระองค์
	โปรดประทานอาหารและปัจจัยในการดำรงชีวิตแก่เรา เพื่อว่าเราจะไม่ต้องพึ่งผู้ใดนอกจากพระองค์ จะได้สนทนากับพระองค์ผู้เดียว จะได้เดินในวิถีของพระองค์ และประกาศความลึกลับของพระองค์ พระองค์คือพระผู้ทรงมหิทธานุภาพ พระผู้ทรงเปี่ยมไปด้วยความรัก พระผู้จัดหาปัจจัยให้มนุษยชาติทั้งปวง

-- Abdu'l-Bahá
