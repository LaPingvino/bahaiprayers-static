+++
title = 'Prayer bpn5731 in ภาษาไทย'
author = "Abdu'l-Bahá"
tags = ['lang-th', 'bpn-unsorted', "Abdu'l-Bahá"]
+++
##บทอธิษฐานสำหรับหญิงมีครรภ์
	พระผู้เป็นนายของข้าพเจ้า! พระผู้เป็นนายของข้าพเจ้า! ข้าพเจ้าขอสรรเสริญและขอบคุณสำหรับสิ่งที่พระองค์โปรดปรานให้หญิงคนรับใช้ที่ต่ำต้อยผู้นี้ ผู้เป็นทาสที่วิงวอนพระองค์ เพราะพระองค์ทรงนำทางให้เธอมาสู่อาณาจักรของพระองค์ และดลให้เธอได้ยินสมโพธน์อันประเสริฐของพระองค์ในโลกที่ไม่จีรังนี้ และได้เห็นสัญลักษณ์ที่พิสูจน์การมาถึงของรัชสมัยของพระองค์ที่มีชัยเหนือทุกสรรพสิ่ง
	ข้าแต่พระผู้เป็นนายของข้าพเจ้า ข้าพเจ้าขออุทิศทารกที่อยู่ในครรภ์ของข้าพเจ้าให้แก่พระองค์ ขอทรงดลให้ทารกนี้เติบโตเป็นเด็กที่น่าสรรเสริญในอาณาจักรของพระองค์ เป็นผู้โชคดีที่ได้รับกรุณาธิคุณและความเอื้อเฟื้อของพระองค์ พัฒนาและเติบโตภายใต้การอบรมเลี้ยงดูของพระองค์ แท้จริงแล้วพระองค์คือพระผู้ทรงการุณย์! แท้จริงแล้วพระองค์คือพระผู้เป็นนายแห่งกรุณาธิคุณอันยิ่งใหญ่!
