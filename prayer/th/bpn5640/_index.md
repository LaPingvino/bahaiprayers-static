+++
title = 'Prayer bpn5640 in ภาษาไทย'
author = "Bahá'u'lláh"
tags = ['lang-th', 'bpn-unsorted']
+++
ขอความสรรเสริญจงมีแด่พระองค์ ข้าแต่พระผู้เป็นเจ้าของข้าพเจ้า! ข้าพเจ้าขอขอบคุณที่พระองค์ทรงทำให้ข้าพเจ้าได้รู้จักบรมศาสดาผู้เป็นอรุโณทัยแห่งความปรานี เป็นอุทัยสถานแห่งความกรุณา และเป็นคลังแห่งศาสนาของพระองค์ ข้าพเจ้าขอวิงวอนต่อพระนามของพระองค์ที่ทำให้ใบหน้าของผู้ที่อยู่ใกล้พระองค์ขาวผ่อง และหัวใจของผู้ที่อุทิศตนต่อพระองค์ได้เหินขึ้นไปสู่พระองค์ ขอทรงช่วยให้ข้าพเจ้ายึดเหนี่ยวสายใยของพระองค์ในทุกเวลาและทุกสถานการณ์ ตัดความผูกพันจากทุกคนนอกจากพระองค์ ตรึงสายตาไปยังขอบฟ้าแห่งการเปิดเผยพระธรรมของพระองค์ และดำเนินการตามที่พระองค์บัญญัติไว้ให้แก่ข้าพเจ้าในธรรมจารึก
	ข้าแต่พระผู้เป็นนายของข้าพเจ้า ขอทรงสวมภูษาแห่งกรุณาธิคุณและความเมตตารักใคร่ของพระองค์ให้แก่ร่างกายและวิญญาณของข้าพเจ้า ขอทรงคุ้มครองให้ข้าพเจ้าปลอดภัยจากสิ่งใดก็ตามที่พระองค์รังเกียจ และโปรดช่วยให้ข้าพเจ้าและวงศ์ตระกูลเชื่อฟังพระองค์ และหลีกหนีสิ่งที่ปลุกปั่นความชั่วร้ายและกิเลสขึ้นมาในตัวข้าพเจ้า
	ความจริงแล้วพระองค์คือพระผู้เป็นนายแห่งมวลมนุษยชาติ พระผู้ทรงครอบครองโลกนี้และโลกหน้า ไม่มีพระผู้เป็นเจ้าอื่นใดนอกจากพระองค์ พระผู้ทรงรอบรู้ พระผู้ทรงอัจฉริยภาพ
