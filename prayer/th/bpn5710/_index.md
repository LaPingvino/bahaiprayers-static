+++
title = 'Prayer bpn5710 in ภาษาไทย'
author = 'Abdu'l-Bahá'
tags = ['lang-th', 'bpn-unsorted']
+++
ข้าแต่พระผู้เป็นเจ้าผู้ทรงบริบาล! ที่ชุมนุมนี้ประกอบด้วยสหายที่ใฝ่หาความงามของพระองค์ และลุกด้วยไฟแห่งความรักของพระองค์ โปรดบันดาลให้ดวงวิญญาณที่ชุมนุมกันนี้กลายเป็นเทพยดา โปรดฟื้นชีวิตของพวกเขาด้วยลมหายใจของพระวิญญาณบริสุทธิ์ โปรดให้พวกเขามีคารมคมคายและหัวใจที่เด็ดเดี่ยว โปรดประทานอานุภาพสวรรค์และให้พวกเขามีใจปรานี โปรดดลให้พวกเขาเป็นผู้เผยแพร่ความเป็นอันหนึ่งอันเดียวกันของมนุษยชาติ เป็นเหตุแห่งความรักและปรองดองของมวลมนุษย์ เพื่อว่าอคติที่เป็นภัยมืดจะถูกแทนที่ด้วยแสงสว่างจากธรรมาทิตย์ โลกที่เซื่องซึมนี้จะสดใส อาณาจักรวัตถุนี้จะดูดซึมรังสีของอาณาจักรธรรม สีที่ต่างกันเหล่านี้จะกลมกลืนเป็นสีเดียวกัน และทำนองเพลงสวรรค์จะก้องขึ้นไปถึงอาณาจักรแห่งความวิสุทธิ์ของพระองค์
	แท้จริงแล้วพระองค์คือพระผู้ทรงอานุภาพสูงสุด พระผู้ทรงมหิทธานุภาพ!
