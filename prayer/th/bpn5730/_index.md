+++
title = 'Prayer bpn5730 in ภาษาไทย'
tags = ['lang-th', 'bpn5730']
+++
##บทอธิษฐานให้สามี
	ข้าแต่พระผู้เป็นเจ้า พระผู้เป็นเจ้าของข้าพเจ้า! หญิงรับใช้ของพระองค์ผู้นี้กำลังอ้อนวอนพระองค์ วางใจในพระองค์ หันมาหาพระองค์ วิงวอนพระองค์ขอทรงแผ่เมตตามาให้เธอ เปิดเผยความลึกลับของธรรมะของพระองค์ให้แก่เธอและทอดรัศมีแห่งความเป็นเจ้าของพระองค์มาให้เธอ
	ข้าแต่พระผู้เป็นนายของข้าพเจ้า! โปรดช่วยให้สามีของข้าพเจ้าตาสว่าง โปรดให้หัวใจของเขาเบิกบานด้วยแสงธรรมที่นำไปสู่พระองค์ โปรดดึงดูดจิตใจของเขาเข้าหาความงามอันเรืองรองของพระองค์ โปรดประโลมวิญญาณของเขาด้วยวิภาอันแจ่มจรัสของพระองค์
	ข้าแต่พระผู้เป็นนายของข้าพเจ้า! โปรดขจัดม่านที่บังตาของเขา โปรดหลั่งพระพรอันล้นหลามให้แก่เขา ให้เขามัวเมาด้วยอมฤตแห่งความรักที่มีต่อพระองค์ โปรดดลให้เขาเป็นหนึ่งในเทพทั้งหลายที่ย่ำเท้าอยู่บนพิภพนี้แม้ว่าวิญญาณของพวกเขากำลังเหินอยู่ในนภาสวรรค์ โปรดดลให้เขาเป็นตะเกียงที่สว่างไสวที่เรืองแสงแห่งอัจฉริยภาพของพระองค์ในหมู่ประชาชน
	แท้จริงแล้วพระองค์คือพระผู้ทรงล้ำค่า พระผู้ทรงประทานพรเสมอ พระผู้ทรงยื่นมือมาให้

-- Abdu'l-Bahá
