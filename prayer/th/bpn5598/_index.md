+++
title = 'Prayer bpn5598 in ภาษาไทย'
tags = ['lang-th', 'bpn5598']
+++
ข้าแต่พระผู้เป็นเจ้า พระผู้เป็นเจ้าของข้าพเจ้า ขอทรงปัดเป่าความเศร้าโศกของข้าพเจ้าด้วยความอารีที่เอื้อเฟื้อของพระองค์ ขอทรงขับไล่ความทุกข์โศกของข้าพเจ้าด้วยความอารีที่เอื้อเฟื้อของพระองค์ ขอทรงขับไล่ความทุกข์โศกของข้าพเจ้าด้วยอธิปไตยและอำนาจของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้าหันหน้ามาหาพระองค์ในยามที่ความทุกข์โศกรุมล้อมข้าพเจ้าอยู่รอบด้าน ข้าแต่พระผู้เป็นนายของทุกชีวิตและอยู่เหนือรูปธรรมและนามธรรมทั้งปวง ข้าพเจ้าขอวิงวอนต่อพระนามของพระองค์ที่ทรงใช้กำราบหัวใจและวิญญาณของมนุษย์ ต่อคลื่นในมหาสมุทรแห่งความปรานีของพระองค์ และความเจิดจ้าของดวงตะวันแห่งความอารีของพระองค์ ขอทรงนับข้าพเจ้าเป็นพวกที่ไม่มีสิ่งใดมายับยั้งมิให้หันมาหาพระองค์ ข้าแต่พระผู้เป็นนายแห่งภพทั้งปวง พระผู้สร้างสวรรค์ทั้งหลาย!
	ข้าแต่พระผู้เป็นเจ้า พระองค์ทรงเห็นสิ่งที่บังเกิดกับข้าพเจ้าในยุคของพระองค์ ข้าพเจ้าขอวิงวอนต่อบรมศาสดาผู้เป็นอรุโณทัยแห่งพระนามและอุทัยสถานแห่งคุณลักษณะของพระองค์ ขอทรงบัญญัติสิ่งที่จะช่วยให้ข้าพเจ้าลุกขึ้นรับใช้พระองค์และสดุดีคุณความดีของพระองค์ แท้จริงแล้วพระองค์คือพระผู้ทรงมหิทธานุภาพ พระผู้ทรงอานุภาพสูงสุด พระผู้ตอบคำอธิษฐานของมนุษย์ทุกคนเสมอ!
	และสุดท้ายนี้ ข้าพเจ้าขอร้องต่อแสงสว่างของพักตรากฤติของพระองค์ ขอทรงอวยพรกิจการของข้าพเจ้า ขอทรงไถ่ถอนหนี้สินและขจัดความขัดสนของข้าพเจ้า พระองค์คือผู้ที่ทุกคนยืนยันอานุภาพและอาณาจักรของพระองค์ และหัวใจที่รู้แจ้งทุกดวงยอมรับราชศักดาและอธิปไตยของพระองค์ ไม่มีพระผู้เป็นเจ้าอื่นใดนอกจากพระองค์ พระผู้ทรงได้ยินและพร้อมที่จะตอบ

-- Bahá'u'lláh
