+++
title = 'Prayer bpn3404 in български'
tags = ['lang-bg', 'bpn-unsorted']
+++
Той е Могъщият, Опрощаващият, Състрадателният!

О, Боже, Боже мой! Ти виждаш слугите Си в бездната на проклятието и греха; къде е Твоята светлина на божествено ръководство, о, Ти, Желание на света? Ти познаваш тяхната безпомощност и немощ; къде е силата Ти, о, Ти, в Чиято власт е положено могъществото на небето и земята?
Моля Те, о, Господи, Боже мой, в името на великолепието на светлината от любящата Ти доброта и талазите на океана на Твоето познание и мъдрост, и в Името на Словото Ти, чрез което Си завладял народите на Твоето царство, да позволиш да бъда един от онези, които са съблюдавали повелята Ти в Твоята Книга. И отреди за мен това, което Си отредил за Своите довереници, тези, които са отпили жадно от потира на Твоята щедрост виното на божествено вдъхновение и са се втурнали да изпълняват волята Ти и да съблюдават Твоя Завет и Завещание. Силен си Ти да правиш каквото пожелаеш. Няма друг Бог освен Теб, Всезнаещия, Премъдрия.
Повели за мен, в името на Твоята доброта, о, Господи, онова, което ще ме облагодетелства в този и в бъдния свят и ще ме привлече близо до Теб, о, Ти, Който си Господарят на всички хора. Няма друг Бог освен Теб, Единствения, Могъщия, Прославения.

-- Bahá'u'lláh
