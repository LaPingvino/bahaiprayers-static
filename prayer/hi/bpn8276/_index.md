+++
title = 'Prayer bpn8276 in हिंदी'
tags = ['lang-hi', 'bpn-unsorted']
+++
मुझे एक निर्मल हृदय प्रदान कर, हे मेरे ईश्वर, और मुझमें एक प्रशांत अंतश्चेतना को नवरूप दे, हे मेरी आशा! अपनी शक्ति के सहारे मुझे अपने धर्म में दृढ़ कर, हे मेरे परम प्रियतम, और अपनी महिमा के प्रकाश से मेरे समक्ष अपना पथ आलोकित कर, हे तू, जो मेरी आकांक्षा का लक्ष्य है! अपनी सर्वातीत शक्ति के सहारे अपनी पावनता के स्वर्ग तक उड़ान भरने दे, हे मेरे अस्तित्व के आधार और अपनी चिरंतनता के पवन-झकोरों से मुझे आनन्दित कर दे, हे तू, जो मेरा परमेश्वर है! अपने सदाबहार संगीत से मेरे मन-प्राण को मुग्ध हो जाने दे, हे मेरे सखा, अपने सनातन रूप के दर्शन करा कि मै तेरे सिवा सब कुछ भूल जाऊँ, हे मेरे स्वामी! और अपनी पावन दिव्य सुरभि के संचरित होने के सुसमाचार से मुझे आनन्दित कर दे, हे तू जो प्रकट में सर्वाधिक प्रकट और गुह्य में सर्वाधिक गुह्य है !

-- Bahá'u'lláh
