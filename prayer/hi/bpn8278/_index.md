+++
title = 'Prayer bpn8278 in हिंदी'
tags = ['lang-hi', 'bpn-unsorted']
+++
हे मेरे प्रभु, मैं इस क्षण साक्षी देता हूँ अपनी निरीहता और तेरी सर्वोपरि सत्ता, अपनी दुर्बलता और तेरी शक्तिमयता की। मैं नहीं जानता कि मेरे लिये क्या है लाभकारी और क्या है हानिकर। तू, सत्य ही, सर्वज्ञाता, सर्वप्रज्ञ है। हे मेरे परमेश्वर, मेरे नाथ, तू मेरे लिये उसका विधान कर जो मुझे तेरे चिरंतन आदेश में संतुष्टि की अनुभूति कराये और मुझे तेरे हर लोक में समृद्धि दिलाये। तू, सत्य ही, दयालु है, और है दानशील।
हे नाथ! मुझे अपनी सम्पदा और अपनी कृपा के महासागर से दूर मत हटा और मेरे लिये इस लोक और परलोक के शुभ-मंगल का विधान कर। वस्तुतः, तू दया के परमोच्च सिंहासन का स्वामी है, तेरे अतिरिक्त अन्य कोई परमेश्वर नहीं है, सर्वज्ञाता, सर्वप्रज्ञ!

-- Bahá'u'lláh
