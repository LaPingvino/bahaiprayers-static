+++
title = 'Prayer bpn12233 in Tuvalu'
author = "Bah치'u'll치h"
tags = ['lang-tvl', 'bpn-unsorted', "Bah치'u'll치h"]
+++
Au e avatu a tavaeega kia Koe, O toku Atua, ona ko Koe ko oti ne fago au mai i taku moe, kae aumai au ki mua talu mai taimi ne galo i ei au, kae fakatu aka au mai i toku moega.  Au ne ala aka i te tafataeo tenei mo oku mata e kilo tonu ki te gali o te Fetu Ao o Tau Fakaasiiga, tela mai iei a lagi o Tou maalosi mo Tou afioga ko oti ne fakamainagia, kae e iloagina Au fakailoga, e talitonu ki Tau Tusi, kae puke mmau ki Tou Kafanoa.  
Au e akai totuli kia Koe, i te maalosi o Tou finagalo mo te maalosi futi-mai o Tau fekau, ke fai aka a mea ko la ne fakaasi mai ne Koe i taku moega me ko te fakavae tonu tena mo fale tafasili i te lasi o Tou alofa ko la i loto o Au fagasele, ka ko te meafaigaluega tafasili i te llei mo te fakaasiiga o meaalofa o Tou alofa-fakamagalo mo Tou alofa-kaimalie.  
Ke fakaeke mai mo au mai i Tau Pene tafasili ite maualuga, O toku Aliki, a te llei o te lalolagi nei mot e sua lalolagi.  Au e molimau me i loto i Tou lima e kaku i ei a mea katoa.  E fuli ne Koe a mea katoa pela mo te mea e fiafia Koe ki ei.  E seai aka foki se Atua na ko Koe, ko te Tupu-mafi, ko te Fakamaoni.  
A Koe ko Ia Tela e mafuli mai i Tena fakatonuuga a te tafalao kit e matagofie, mo te vaaivai kit e maalosi mo te vaaivai ki te mafi, mo te mataku ki te tokaaga malie, mo te faletonu ki te mautinoa tonu.  E seai aka foki se Atua na ko Koe, ko te Mafi, ko te FaiMealofa. 
E seai se tino e faka-fanoanoa ne Koe tela ko oti ne sala atu kia Koe, io me e taofi ne Koe mai ia Koe a sose tino tela e manako kia Koe.  Fakaeke ne Koe mo au a mea llei o te lagi o Tou kaimalie, mo te vasa o Tou maukoloa.  A Koe, e tonu, ko te Mafi-Katoatoa, ko te Tafasili i te Maalosi.
