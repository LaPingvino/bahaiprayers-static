+++
title = 'Prayer bpn12267 in '
author = "Báb"
tags = ['lang-95', 'bpn-unsorted']
+++
I te Igoa o te Atua, te Aliki ko silia kese a te malu mo te matagofie, te  Fakaikuuga-Katoatoa.  
E mana a te Aliki Tela e nofo i Tena lima a te kamataaga o te maalo.  E faiite ne Ia so se mea e loto a Ia kiei mai i Tena muna fakatonu “Ke fai,” ko te mea loa ko fai.  A Ia ko te maalosi o te pule ke oko ki taimi nei, kae e tumau pena ke oko ki taimi mai mua.  E fai ne Ia ke manumaalo a so se tino e fiafia a Ia ki ei, mai luga i te maalosi o Tena manako.  A Ia ko te mea tonu ko te Maalosi, ko te Mafi-Katoatoa.  I luga ia Ia e iai a te matagofie katoatoa mo te malu kese i maalo katoa o te Fakaasiiga mo te 
Foafoaaga mo so se mea tela e nofo i te vasia o laua. E tonu a Ia ko te Maalosi, ko te Mana-Katoatoa.  Mai i te vavau a Ia ko te Kamataaga o te maalosi e se maua o faka-takavale kae ka tumau pena ke oko ki te se gata mai.  A Ia e tonu ko te Aliki o te mafi mo te maalosi.  A lalolagi katoa i te lagi mo te lalogai mo so se mea i vasia o latou ia a te Atua katoa, a ko Tena maalosi e silia atu i mea katoa.  A mea taaua katoa i te lalolagi mo te lagi mo mea katoa i te vasia o laua ea Ia, a ko Tena puipuiiga e nofo i luga i mea katoa.  A Ia ko te Fakaola o lagi mo te lalolagi mo so se mea i te vasia o latou, a ko Ia e tonu ko te molimau i luga i mea katoa.  A Ia ko te Aliki o te Fakamasinooga mo latou katoa ko la i lagi mo te lalolagi mo so se ma te la i te vasia o latou, kae tonu i te Atua e se talave o fakamasino.  E fakatonu ne Ia a te vaevaega o mea ki tino katoa i lagi mo te lalolagi mo so se mea i te vasia o latou.  E tonu a Ia ko te Puipui Tafasili i te Maluuga.  E puke i Ona Lima a kii o te lagi mo te lalolagi mo so se mea i te vasia o 
latou.  Mai i luga i Tena fiafiaaga e avatu ne Ia a meaalofa, mai i luga i te maalosi o Tena fakatonuuga.  E tonu a Tena alofakaimalie e aofia i ei a mea katoa, ka ko Ia ko te IloaKatoatoa.  
Fai atu: E lava ate Atua kia au; A ia ko te Tasi Tela ne puke i Ona lima a maalo o mea katoa.  Mai i te maalosi o Ona lukuuga I te lagi mo te lalolagi mo sose mea e nofo i te vasia o laua, e puipui ne Ia so se tino mai i Ana tavini ko la e loto a Ia ki ei.  Te Atua, e tonu, e tausi i luga i mea katoa.  
E tafasili a te maluga e se maua o fua o Koe, O te Aliki!  Puipui mai matou mai i mea i motou mua pe la foki mai i tua, i luga i 
omotou ulu, i omotou fakaata-mai, i omotou sema, mai lalo i omotou vae mo so se feitu te la e sae i ei matou.  E tonu, Tau puipuiiga i luga i mea katoa e se mafai o se taunu.  
 
  
¹ The original of this prayer for protection is written in the Báb's own hand, in the form of a pentacle.
