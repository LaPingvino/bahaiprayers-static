+++
title = 'Prayer bpn12324 in '
author = 'Bahá'u'lláh'
tags = ['lang-95', 'bpn-unsorted']
+++
Ave keatea a toku fanoanoa ne Tou maukoloa mo Tou kaimalie, O te Atua, toku Atua, kae fakaseai lele loa a toku manavase ne Tou nofoaiga-a-tupu mo Tou mafi.  E lavea mai ne Koe au, O toku Atua, mo oku mata e agai tonu kia Koe i se vaaitaimi a te amoga o te fanoanoa ko tanumia i luga ia au mai i feitu katoa.  Au e akai totuli kia Koe, O ko Koe Tela ko te Aliki o mea katoa, kae e siliga a te pulougia o mea katoa ko la e lavea mo te se-lavea, mai i Tou Igoa te la ko oti ne ta-taofi ne Koe a loto o agaaga ola o tagata, mo peau o te Vasa  Tou alofa-kaimalie mo te gali o te Fetu Ao o Tou maukoloa, ke lau atu au mo latou ko la e aunoa se mea ne mafai o kave keatea a olotou mata o fakasaga atu kia Koe, O ko Koe ko te Aliki o igoa katoa mot e Tufuga o lagi!  
  
E lavea mai ne Koe, O toku Aliki, a mea ko la ko oti ne oko mai kia au i Ou aso.  Au e akai to tuli kia Koe, mai ia Ia Tela ko te Aso Malulu o Ou igoa mo te Fale Tapuaki o Ou uiga llei, ke fakaeke aka mo au a mea ko la ka mafai i ei au o tu ki luga o tavini mo Koe kae sisi ki luga a Ou uiga llei.  Ko Koe, e tonu, ko te Mafi-Katoatoa, ko te Maalosi-Katoa, Te la ko masani o tali a talosaga a tagata katoa.  
  
Kae, ko toe mea, Au e akai atu kia Koe i te mainaaga o Ou mata ke fakamanuia mai aku mea e fai, kae fesuiaki aku kaitalafu, kae fakalave mai oku manakoga.  A Koe ko Ia Tela Tena maalosi mo Tena Maalo a laulaufaiva katoa ko oti ne molimaugia, kae ko Tena afioga mo Tena nofoaiga-a-tupu so se loto malamalama ko oti ne ana iloagina.  E seai se Atua na ko Koe, Tela e lagona kae toka o 
tali.
