+++
title = 'Prayer bpn10918 in '
author = 'Bahá'u'lláh'
tags = ['lang-95', 'bpn-unsorted']
+++
A Ia ko te Mafi, ko te Fakamagalo, ko te Atafai!
     O te Atua, toku Atua!  E lavea ne Koe Au tavini ei i loto i te pokooga o te masei mo te mea se; te fea a Tou mainaaga o takotakiiga faka-te-lagi, O ko Koe ko te Manakoga o te lalolagi?  A Koe e iloa llei a te olotou takaseasea mo te vaaivai, te fea a Tou maalosi, O ko Koe i Ou lima e nofo iei a maalosi o te lagi mo te lalolagi?
     Au e akai kia Koe, O te Aliki toku Atua, mai i te gali o mainaaga o Tou alofa-kaimalie mo kau-peau o te vasa o Tou poto mo te atamai kae mai i Tau Muna tela ne aumai ne Koe a tino ki Tau puleega, ke talia aka ko au ke fai pela me se tasi o latou ko oti ne tautali ki Tau fakatonuuga i Tau Tusi.  Kae fakaeke mai ne Koe mai i te ipu o Tou alofa-maukoloa kae fakavavae aka o fai a Tou fiafiaaga kae tautali ki Tau Feagaiiga o Tau Talitonuuga.  E maalosi Koe o fai a te mea e finagalo Koe ki ei.  E seai aka se Atua na ko Koed, ko te Iloa-Katoatoa, ko te Atamai-Katoatoa.
     Faka-matea aka mo au, mai i Tou alofa-maukoloa, O te Aliki, a mea ko la e maumea iei au i te lalolagi tenei mo sua lalolagi mai iI tua kae ke mafai au o fakapilipili atu ke pili atu kia Koe.  O ko Koe ko te Aliki o tagata katoa.  E seai aka foki se Atua na ko Koe, ko te Tasi, ko te Mafi, mo te Matagofie.
