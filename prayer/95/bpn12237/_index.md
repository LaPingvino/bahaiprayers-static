+++
title = 'Prayer bpn12237 in '
author = 'Abdu'l-Bah√°'
tags = ['lang-95', 'bpn-unsorted']
+++
O te Aliki, toku Atua mo toku Lafiiga in toku fanoanoa!  Toku Pui mo Toku Malu i oku fanoanoa!  Toku Afeega mo Toku Puipuiiga i taimi o te mativa mo taimi o toku nofo-toko-tasi ko toku Taugasoa!  I toku mmae ko toku Tapuu, kae i toku nofo-toko-tasi ko Taugasoa fapelepele!  Ko te Kavekeatea o te mmae mo te fanoanoa mo te Faka-seai o agasala!  
 
E fuli katoatoa atu au kia Koe, kae akai maalosi atu kia Koe mo toku loto katoatoa, toku mafaufau mo toku laulaufaiva, ke puipui mai au mai i mea katoa kola e olo-seke ki Tou finagalo, i te tamilosaga o te fakatasitasi fakate-lagi, kae ke mulu mai au i fakalailaiiga katoa ko la ka fakatuai i ei au mai ite salasalaga, matakalekale kae piua, kit e malu o te lakau ola o Tou alodfa-tauanoa.  
Ke iai ate alofa-fakamagalo, O te Aliki, ki luga ia latou vaaivai, fai aka a masaki ke katoatoa, kae faka-lava a latou ko la e fia inu.  
Faka-fiafia a ia e pele tela i ei a te afi o Tou alofa ka se-ka llei, kae fai gia ke maina i te afusaga o Tou alofa mo te agaaga tafasili i te mana.  
Faka-pei aka a tapaneki o te faka-tasitasi faka-te-lagi ki te mana, kae fakamau aka ki luga i toku ulu a te kalauna o Tou alofa. Fakamaina oku mata ki te mainaaga o te tamiloga o Tou maukoloa, kae fesoasoani maim o te alofa ki te fakatokatokaaga i Tou mataloa mana.  
Fai a toku loto ke fonufonu ite alofa mo Au mea ola faiite kae talia mai ko au ke fai pela me se failoaga o Tou alofa-fakamagalo, alofaaga o Tou alofatauanoa, ko te faka-maalosiga o te fealofani i vasia o Au fagasele, tapuaki kia Koe, kae sautala ki Tou fakamanatu-natuga kae ko fakapuli a ia loa kae masaua faeloa a mea kola ea Koe.  
O te Atua, toku Atua!  Sa taodfiga mai ia au a galu foliki o Tau fakamagalo mo te alofa-fakamagalo, kae sa liakina au mai ite vaikeli o Tou feasoasoani mo Ou alofaaga.  
MaI i lalo i te malu o Ou kapakau puipui tuku mai au ke moe, kae pei mai ki luga ia au a te kilo o Tou mata puipui-katoatoa.  
Faka-mafai aka a toku laulaufaiva ke fakamaluga a Tou igoa i vasia o Ou tino, ko toku leo ke sae aka ki luga i lukuuga lasi kae mai i oku laugutu e mafai o tafe mai iei a te lolo o Ou tavaeega.  
A Koe, i te tonuuga, ko te Atafai, ko te Silisiliese, ko te Mafi, ko te Tafasili i te Maluga.
