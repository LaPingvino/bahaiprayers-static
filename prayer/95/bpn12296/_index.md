+++
title = 'Prayer bpn12296 in '
tags = ['lang-95', 'bpn-unsorted']
+++
O Koe ko Tou pili mai ko toku manakoga…  
  
O Koe ko Tou pili mai ko toku loto, ko Tou nofo-mai ko toku fakamoemoega, ko Tena masausauaaga ko toku manakoga, ko Tena fale matagofie ko toku koulu, ko Tena koga nofo k otaku taketi, ko Tena igoa ko toku faka-leiiga masaki, ko Tena alofa ko te mainaaga o toku loto, ko Toku tavini ko toku faka-moemoega tafasili ite maluga!  Au e akai totouli kia Koe i Tou Igoa, te la ko oti ne faka-mafai ne Koe latou ko oti ne lavea ne latou a Koe ke eva ki luga ki toe kogaa koga tafasili i te maluga o Tou poto kae fakamaalosi a latou kola e tapuaki kia koe mo te fakamaoni ke olo atu ki luga i kogaa mea o te fale o Au mea-alofa mana, ke fesoasoani mai kia au ke fuli atu oku mata kia Ou mata, kae fakammau oku mata ki luga ia Koe, kae ke faipati au e uiga mo Tou matagogife silisiliese.  
  
Au ko ia, O te Aliki, ko oti ne fakapuli a mea katoa na ko Koe, kae fuli atu kite Asofoou o Tou alofa kaimalie, te la ko oti ne fakaseai a mea katoa na ko Koe mo te faka-moemoega ke pilipili atu ki Tou fale. Kilo mai kia au, mo oku mata e avaka ki luga ki te Nofoga te la e sulu maina atu mo te gali o te mainaaga o Ou mata.  Tuku ifo ki luga ia au, O toku Fagasele, ke mafai ne au o lotommau i Tau Fakatokaaga, ko faka-lotoloto-lua o tino se lei ke see fai mo mea e faka-lavelave ki toku fuli atu kia Koe.  
  
Koe, e tonu, ko te Atua o te Maalosi, ko te Feasoasoani i Mea Faigata, ko te Matagofie Katoatoa, ko te Mafi Katoatoa.

-- Bahá'u'lláh
