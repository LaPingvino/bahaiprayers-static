+++
title = 'Prayer bpn10984 in '
tags = ['lang-95', 'bpn10984']
+++
*(Te talo tenei, ne fakaasi mai ne ‘Abdu’l-Bahá, e faitau i Tena Tanumate.  E mafai foki o fai ia koe loa ia koe.)
So se tino e faitau ne ia a te talo tenei mo maulalo Whoso reciteth this prayer with lowliness and fervor will bring gladness and joy to the heart of this Servant; it will be even as meeting Him face to face.
A Ia ko te Silisiliese-Katoatoa!
     O te Atua, toku Atua!  Maulalo kae kano vaia, e sisi oku lima akai totuli kia Koe kae ufi oku mata i te pefu o Mataloa o Koe, e maluga mai i luga o te poto of tino poto, mo vikiiga o latou katoa ko la e fakaaloalo kia Koe.  Kilo alofa mai ki Tau tavini, maulalo kae foliki i Tou mataloa, mo mata o Tou alofa-kaimalie, kae uku ifo i loto i te Vasa o Tou alofa e se gata.
     Te Aliki! A Ia e mativa kae se tavini maulalo a Koe,  e finafinau fiafia kae akai atu kia Koe, e puke mmau i Tou lima, fai talosaga maalosi kia Koe, talitonu ia Koe, mo loimata i mua o Ou mata, kalaga atu kia Koe kae akai totuli kia Koe, o fai atu penei:
     O te Aliki, toku Atua!  Aumai kia au a Tou alofa-kaimalie ke tavini ki Au fagasele, fakamaalosi au i taku galuega tavini kia Koe, fakamaina oku mata mo te mainaaga o te lifu i Tou fale mana, pela foki mo talosaga ki Tou maalo o te matagofie.  Feasoasoani mai ke se mafaufau au kia au i te ulufale faka-te-lagi atu ki Tou mataloa, kae fesoasoani mai kia au ke motu mai i mea katoa i loto i Tou fale mana. Te Aliki!  Aumai kia au ke inu mai i te ipu o te se mafaufau kia au; mo tena gatu faka-kafu mai au, kae i tena vasa ufi aka au ki lalo.  Fai aka au pela me se pefu i te auala o Au fagasele, kae fakasaoloto ko au ke ofo atu ne au a toku agaaga ola ki te lalolagi ne fakamanuiagia ne lagaa-vae o Au tino filifilia i Tou auala, O te Aliki o te Matagofie Tafasili i te Maluga.
     Mo te talo tenei e kalaga atu a Tau tavini kia Koe, i te vaveao mo te afiafi.  Faka-taunu a manakoga o tena loto, O te Aliki!  Faka-maina a tena loto, faka-fiafia a tena fiafaiiga, faka-kaa a tena molii, ke mafai ne ia o tavini a Tau Taitonuuga mo Au tavini.
     A Koe ko te Fakaekeega, ko te Fakamafanafana, ko te Tafasili ite Maumea-Lauefa, ko te Alofa, ko te Alofa-Kaimalie, ko te Atafai.

-- Abdu'l-Bahá
