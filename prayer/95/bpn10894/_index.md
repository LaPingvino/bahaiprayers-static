+++
title = 'Prayer bpn10894 in '
author = "Abdu'l-Bah√°"
tags = ['lang-95', 'bpn-unsorted']
+++
O te Aliki, O ko Tou alofa-kaimalie ko siomia i ei a tino katoa, Tena fakamagalo e tafasili i te maluga, Tena alofa-lauefa e tafasili i te maluga; Tena fakaseai agasala mo te alofa mo te kaimalie e siomia katoatoa, mo molii o Tou fakamagalo ko salalau i te lalolagi!  O te Aliki o te Matagfofie! Au e akai kia Koe, fakamaoni kae maligi oku loimata, ke kilo alofa aka ki luga i Tau tavini fafine tena ko oti ne fanatu ki luga ia Koe a se kiloga o te mata o Tou alofa-kaimalie.  Fakapei aka a ia ki te gatu o Tou alofa-kaimalie, e malapulapu a ia i mea faka-galigali o te Palataiso faka-te-lagi, kae fakamalu a ia mai lalo ote lakau ola o Tou tafatasi, fakamaina a ona mata ki molii o Tou alofa-kaimalie mo te atafai.

Fakaeke atu ki luga i Tau tavini fafine faka-te-lagi, O te Atua, a manogi mana ko la ne mafua mai i te agaaga o Tau fakamagalo.  Fai aka a ia ke nofo i se koga koga fakafiafia, fakagata ona fanoanoa mai i te sinu o te fetauiiga mo Koe, kae, mo te mea e manakogina ne Tou finagalo, avatu kia ia a tena saolotoga ki Tou Palataiso mana.  Fakasaoloto ko agelu o Tou kaimalie atafai ke olo ifo taki tokotasi kia ia, kae ke malu a ia mai lalo o Tau Lakau ola fakamanuiagina.  Koe, e tonu loa, ko te Fakamagalo-Katoatoa, ko te Tafasili ite Alofa, ko te Lauefa-Silisili o Tena Alofa.
