+++
title = 'Prayer bpn10927 in '
author = "BÃ¡b"
tags = ['lang-95', 'bpn-unsorted']
+++
O te Atua ko te omotou Aliki!  Puipui mai matou i Tou alofa fataua mai i so se mea tela e masei kia Koe, kae tuku mai kia matou a mea ko la e ttau mo Koe.  Tuku mai kia matou se tusaga e tai uke atu mai i Tou mau-koloa, kae fakamanuia mai matou.  Solo keatea a omotou se i mea ko la ne fai ne matou, kae fuku keatea a omotou agasala, kae fakamagalo mai matou i Tou fakamagalo-alofa.  E tonu, a Koe ko te tafasili i te Maluga, ko te Ola-ia-Ia.
     A Tou atamai-alofa ko oti ne ufi katoa ne ia a mea faiite i lagi mo i luga i te lalolagi, a ko Tau fakamagalo ko silia atu i te foafoaaga katoatoa.  A Koe e fakamagalo mai ia Au tavini a ia tela e fiafia Koe kia ai.  E tonu, a Koe ko te Fakamagalo-Katoatoa, ko te Alofa-Katoatoa.  E seai se mea e sao mai i Tou poto, kae e seai foki e funa mai ia Koe.  
     O te Atua ko te motou Aliki!  Puipui mai matou i te maalosi o Tou mafi, fai aka ke mafai matou o ulu ki Tou vasa ko fonufonu kae faka-ofoofogia, kae tuku mai kia matou a te mea te la e ttau kia Koe. 
     Ko Koe ko te Pule Nofoaiga-a-Tupu, ko te Mafi-e-Mafai, ko te Tafasili i te Maluga, ko te Alofa-Katoatoa.
