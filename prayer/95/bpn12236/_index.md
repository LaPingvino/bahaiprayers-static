+++
title = 'Prayer bpn12236 in '
author = "BÃ¡b"
tags = ['lang-95', 'bpn-unsorted']
+++
O toku Atua! E seai aka se tokotasi vagana ko Koe e kave keatea a tigaina o toku agaaga ola, kae ko Koe ko toku fakamoemoega maluga, O toku Atua.  Toku loto e pikki mmau kit e seai aka foki na ko Koe mo latou ko e alofa Koe kiei.  Au e fakaasi tonu me I toku ola mot e mate e mo a Koe.  E tonu a Koe ko te se-fakatusagia kae e seai se nafa.  
 
O toku Aliki! Au e fakatoese fakamolemole kia Koe ke fakamagalo mai au ona ko au ne ponotia mai ia Koe.  Mai i Tou matagofie mo te afioga, au ne faka-tamala kit e tulaga ttau o iloa ne au Koe kae tapuaki kia Koe, a ko Koe ne fakailoa mai a Koe kia au kae kalaga mai kia au ke masaua pela mo te mea e ttau ki Tou tulaga. Ne tiagaina kii a te se-fiafia ne oko mai kia au, O toku Aliki, moi fai ke puke mai Koe kia au ona ko aku mea-see mo toku sefakalogo.  E seai aka se isi feasoasoani e iloa ne au mai i Ou tafa.  E seai aka foki se lafiiga e tele au kiei na ko Koe.  E seai aka fooki mai i Au mea ola faiite e lototoa o   kau mai ki ei vagana ko oti ne talia ne Koe.  Au e piki mmau ki Tou alofa i mua o Tou kogga-koga nofo, kae, e tusa mo Tau fakatonuuga, au e talosaga maalosi kia Koe pela mo te mea e ttau ki Tou mana.  Au e akai fakamolemole kia Koe ke lagona mai a taku kalaga pela mo te mea kooti ne feagaiiga mai ne Koe.  E tonu a Koe ko te Atua, e seai se Atua aka na ko Koe.  Tokotasi kae e se-feasoasoanigia.  Io me ko tapuakiiga a Au fagasele e mafai o maua se llei o Koe mai iei, io me ko amioga masei a latou fapaupau e pokotia kia Koe.  E tonu a Koe ko toku Atua, e se-mafai lele Ia o se-fakataunu a Tena feagaiiga.  
O toku Atua, au e akai totuli kia Koe mai i faka-talitonuuga o Ou alofaaaga, ke talia ko au ke fakapilipili atu ki te tumu o te mana o 
Tou nofo-mai, kae puipui mai au mai ite lolo keatea o aku mafaufauga ki ne isi me aka na loa ko Koe.  Takitaki mai oku kalafaga, O toku Atua, ki mea kola e talia kae faka-fiafia kia Koe.  Puui mai au, auala atu i Tou mafi, mai i te vela o Tou kaitaua mo te fakasalaga, kae taofi mai au i te ulu atu ki kogaa-koga kola e se manako Koe kiei.  
 
 
 
 
O te Atua, toku Atua, taku Fagasele, te Manakoga o toku loto.
