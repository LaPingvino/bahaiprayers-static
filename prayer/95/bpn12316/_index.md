+++
title = 'Prayer bpn12316 in '
tags = ['lang-95', 'bpn-unsorted']
+++
•	
 
  
 
 
  
*Ne fakaasi ki Bahá’ís o te Northeastern States  
*A te talosaga tenei ke faitaugia ne faiakoga mo taugasoa i aso taki tasi:  
 
O ko Koe ko te Aliki alofa!  Tavaeega e io Koe me ia Koe ko oti ne fakaasi kia matou a te auala o te takitakiiga, taala a mataloa o te maalo kae fakaasi mai a Koe i loto ite Laa o Mea-tonu.  Kia latou ko la e kivi ne avatu ne Koe a te lavea; kia latou ko la e tuli a olotou taliga ne avatu ne Koe ke logo; ko oti ne toe fago mai a latou ko la ne mate; ne faka-maumea ne Koe latou ko la e mativa; ne faka-sino ne Koe kia latou ko la ne galo a olotou auala; ne taki ne Koe a latou ko la e fiu inu ki te kogaa-vai o te takitakiiga;  ne faka-mafai ne Koe a ika ko la e fiu inu ke oko atu ki te vasa o te meatonu; kae ne kami mai ne Koe a manu eva ko la e taka-seasea ki fatoaga losa o te alofa.  
  
O ko Koe ko te Mafi-Katoatoa!  Matou ko Au tavini mo Au tino faka-alofa; matou e mao kae nnau ki Tou oko-mai, e fia inu ki te vai mai i Tau kogaavai, e masaki, kae manako ki Tau foo masaki.  Matou e sasale i Tou auala kae e seai se mea e mafaufau matou ki ei io me se faka-moemoega na loa ko te talaiiga o te manogi gali o Koe, ko te mea ko agaaga ola katoa ke tu ki luga o pa-kalaga atu penei “O te Atua, takitaki mai matou ki te auala tonu.”  Ke mafai oku mata o pula ke lavea ate mainaaga, kae ke mafai o 
saoloto mai I te pouliga o te valea.  Ke mafai ne latou p luku kit e lamepa ko Tau takitakiiga.  Ke mafai a tino katoa taki toko tasi ko la e seai ne olotou tusaga o fai pe la mene taugasoa o Au mea funa. 
 
O ko te Mafi-Katoatoa!  Kilo mai kia matou mot e kiloga alofa.  Uku mai kia matou a faka-manuiaaga faka-te-lagi.  Fakaeke mai kia matou a te manavaaga o te Agaaga Tapu, ko te mea ke mafai ne matou o maua se fesoasoani i Tau galuega kae, pe la loa mo fetu pula, e pula i kogaa-fenua konei mo te mainaaga o Tau takitakiiga.  
  
E tonu, a Koe ko te Maalosi, ko Mafi, ko te Atamai mo te Lavea.

-- Abdu'l-Bahá
