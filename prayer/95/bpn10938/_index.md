+++
title = 'Prayer bpn10938 in '
tags = ['lang-95', 'bpn10938']
+++
O ko Koe ko te Atua alofa-kaimalie
O ko Koe ko te Atua alofa-kaimalie!  O ko Koe Te la ko te mafi mo te maalosi! O ko Koe ko te Tamana tafasili i te alofa!  A tavini konei ko oti ne maopoopo fakatasi, o fuli atu kia Koe, o tapuaki i Tou mataloa, e manako ki Ou alofaaga e seai se gata mo Tau fakapatinoga tonu tafasili i te lasi.  E seai aka foki ne olotou fakamoemoega na ko Tou fiafiaaga lei.  E seai aka foki ne olotou kiloga na ko te tavini kit e lalolagi o tagata katoa.
     O te Atua!  Faka aka a te lukuuga tenei ke malifalifa.  Fai aka a loto ke alofa-kaimalie.  Fakaeke mai a alofaaga o te Agaaga Tapu.  Fakafonu a latou ki te maalosi mai i te lagi.  Fakamanuia a latou ki mafaufauga faka-te-lagi.  Mu mea aka a te olotou fakamaoni tonu, ko te mea ke mafai ne latou mo te loto maulalo mo te loto fakatoese o fuli atu ki Tou maalo kae saga tonu latou o tavini ki te lalolagi o tagata katoa.  Fai a latou taki tokotasi ke pe la me se molii gako.  Ke mafai a latou taki toko tasi ke pe la me se fetu pula. Ke mafai a latou taki tokotasi ke pe la me se lanu e gali kae manogi i te maalo o te Atua.
     O ko Koe ko te Tamana alofa!  Tuku mai Au fakamanuiaaga.  Sa kilo ki omotou feitu se lava.  Fakamalu matou mai i lalo i Tau puipuiga. Sa fakamasausau a omotou agasala.  Foo aka matou i Tou alofa-kaimalie.  Matou e vaaivai; a ko Koe ko te mafi.  Matou e mativa; a ko Koe ko te maumea.  Matou e masaki; a ko Koe ko te Tokita foo masaki.  Matou e oge mea; a ko Koe ko te lava kae alofa.
     O te Atua!  Fakafonu matou ki Tou atamai faka-te-lagi.  A Koe ko te Maalosi! A Koe ko te Foai. A Koe ko te Fai-Mealofa.

-- Abdu'l-Bah√°
