+++
title = 'Prayer bpn12352 in '
tags = ['lang-95', 'bpn-unsorted']
+++
Te Matagofie e ia Koe, O toku Atua!  Tokotasi o Au tavini fafine, teka ne talitonu ia Koe mo Au failoga, ko oti ne ulu atu ki lalo o 
ata o te lakau ola o Tou tafatasi.  Tuku atu kia ia ke inu, O toku Atua, i Tou igoa, ko te Maina mo te Funa, o Tau uaina filifiia tela e mafai o kave a ia keatea mai ia ia loa, kae fai a ia ke tapuaki tonu loa ki Tou faka-masausauaaga, kae motu keatea mo te katoatoa mai i so se tino na ko Koe.  
  
Nei la ko oti ne fakaasi ne Koe kia ia a te poto o Koe, O toku Aliki, sa-liakina gina a ia, mai i Tou gali, Tou alofa-kaimalie; ka nei ko oti ne kalagina e Koe kia Koe, sa faigia mai i Tou alofa ke tele mai ia Koe.  Tuku atu kia ia, tena, a te mea te la e tafasili ite gali mai i mea katoa ko la ko oti ne maua i Tou lalolagi.  A Koe, e tonu, ko te Tafasili i te Maukoloa, Tela a Tena alofa e tafasili i te lauefa.  
  
Moi fai e fakaeke aka ki luga i se tasi o Au mea faiite a te tusa o maalo o te lalolagi o mo te lagi, e se mafai foki loa o galo ifo pe la me se foititi kii loa a te pooko o Tou maalo.  E lasi atu a Koe i te Tasi o Mea Tafasili i te Lasi ko tagata ko manako faeloa o kalaga atu kia Koe, auaa i te igoa tena ko te tasi fua mai i Ou igoa katoa ko la ne faiite mai i te manakoga foliki o Tou finagalo.  
  
E seai aka foki se Atua na ko Koe, ko te Atua o te maalosi, ko te Atua o te matagofie, ko te Atua o te poto mo te atamai.

-- Bahá'u'lláh
