+++
title = 'Prayer bpn10332 in Svenska'
tags = ['lang-sv', 'bpn10332']
+++
Min Gud som jag tillber och dyrkar! Jag bär vittnesbörd om Din enhet och erkänner Dina gåvor, både i det förflutna och i denna tid. Du är den Allgivande, vars barmhärtighets rikliga regn har strömmat ned över hög och låg lika, och vars nåds härlighet utgjutits över både hörsamma och ohörsamma.
O barmhärtighetens Gud, framför vars port barmhärtighetens väsen har bugat sig, och kring vars saks helgedom godheten i sitt innersta väsen har kretsat. Vi bönfaller Dig, bedjande om Din uråldriga nåd och sökande Din aldrig sinande ynnest, att Du må visa barmhärtighet mot alla som är yttringar av tillvarons värld och ej förvägra dem utflödet av Din nåd i Dina dagar.
Alla är ju fattiga och behövande och  Du är sannerligen den Allbesittande, den Allbetvingande, den Allstarke!

-- Bahá'u'lláh
