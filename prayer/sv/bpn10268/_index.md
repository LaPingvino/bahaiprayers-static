+++
title = 'Prayer bpn10268 in Svenska'
author = "Bahá'u'lláh"
tags = ['lang-sv', 'bpn-unsorted']
+++
Skapa i mig ett rent hjärta, o min Gud, och skänk mig åter ett lugnt samvete, o mitt hopp! Styrk mig i Din sak genom kraftens ande,  o min mest älskade, och uppenbara för mig Din väg genom Din härlighets ljus, o Du min längtans mål! Lyft mig till Din helighets himmel genom kraften i Din överjordiska makt, o min tillvaros källa, och lyckliggör mig med Din evighets vindar, o Du som är min Gud! Må Dina evigt ljudande melodier skänka mig stillhet, o min Ledsagare, och låt Ditt uråldriga anletes rikedomar befria mig från allt utom Dig, o min Mästare, och låt budskapet om uppenbarelsen av Ditt oföränderliga väsen skänka mig glädje, o Du som är det mest uppenbara av allt uppenbart och det mest fördolda av allt fördolt.
