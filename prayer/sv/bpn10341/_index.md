+++
title = 'Prayer bpn10341 in Svenska'
author = 'Bahá'u'lláh'
tags = ['lang-sv', 'bpn-unsorted']
+++
O Du vars prövningar är ett läkande botemedel för dem som är nära Dig,  vars svärd är en brinnande åstundan hos alla dem som älskar Dig, vars pil är den käraste önskan för de hjärtan som längtar efter Dig, vars befallning är det enda hoppet hos dem som erkänt Din sanning. Jag bönfaller Dig, vid Din gudomliga ljuvhet och vid glansen från Ditt anletes härlighet, att sända ned över oss från Dina boningar i höjden det som skall göra oss redo att närma oss Dig. Gör då våra steg fasta, o min Gud, i Din sak, sprid Din kunskaps skimmer i våra hjärtan och lys upp våra bröst med Dina namns klarhet.
