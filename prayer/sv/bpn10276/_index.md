+++
title = 'Prayer bpn10276 in Svenska'
author = 'Abdu'l-Bahá'
tags = ['lang-sv', 'bpn-unsorted']
+++
O min Gud, o min Gud! Ärad vare Du för att Du har styrkt mig att erkänna Din enhet, dragit mig till Din enhets ord, upptänt mig med Din kärleks eld och sysselsatt mig med omnämnandet av Dig och tjänandet av Dina vänner och tjänarinnor.
O Herre, hjälp mig att vara tålmodig och ödmjuk och styrk mig i att avskilja mig från allt och att hålla fast i fållen till Din härlighets klädnad, så att mitt hjärta må fyllas av Din kärlek och ej lämna något utrymme för kärlek till världen och dragning till dess yttringar.
O Gud! Helga mig från allt utom Dig, rena mig från synder och överträdelser och sörj för att jag måtte äga ett andligt hjärta och samvete.
Sannerligen, Du är barmhärtig och sannerligen, Du är den mest Frikostige, vars  hjälp alla människor söker.
