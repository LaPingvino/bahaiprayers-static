+++
title = 'Prayer bpn10307 in Svenska'
tags = ['lang-sv', 'bpn10307']
+++
Ärad vare Du, o Herre min Gud! Förödmjuka ej honom, som Du har upplyft i kraft av Din eviga överhöghet och sänd icke långt bort från Dig honom , som Du låtit inträda i Din evighets tabernakel. Vill Du, o min Gud, förskjuta honom som Du har överskyggat med Ditt herravälde, och vill Du, o min åstundan, vända bort från Dig honom, för vilken Du varit en tillflykt? Kan Du förringa honom som Du har upphöjt eller glömma honom, som Du gjort i stånd att minnas Dig?
Lovprisad, oändligt lovprisad vare Du! Du är Han som i evighet har varit hela skapelsens Konung och dess urkraft, och Du skall för evigt vara Herre över allt skapat och dess förordnare. Lovprisad vare Du, o min Gud! Om Du upphör att vara barmhärtig mot Dina tjänare, vem skall då visa barmhärtighet mot dem och om Du vägrar att bistå Dina älskade, vem finns då som kan bistå dem?
Lovprisad, oändligt lovprisad vare Du! Du är dyrkad i Din sanning och sannerligen, Dig tillber vi alla och Du är uppenbarad i Din rättvisa och om Dig bär vi alla i sanning vittnesbörd. Du är i sanning älskad i Din nåd. Ingen Gud finns utom Du, Hjälpen i farans stund, Den i sig själv varande.

-- Bahá'u'lláh
