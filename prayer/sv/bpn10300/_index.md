+++
title = 'Prayer bpn10300 in Svenska'
tags = ['lang-sv', 'bpn-unsorted']
+++
O Du, vars anlete är föremålet för min tillbedjan, vars skönhet är min helgedom, vars boning är mitt mål, vars lovprisande är mitt hopp, vars försyn är min följeslagare, vars kärlek är orsaken till min tillvaro, vars omnämnande är min tröst, vars närhet är min åstundan, vars närvaro är min käraste önskan och högsta strävan, Dig bönfaller jag att icke förvägra mig det som Du bestämt för de utvalda bland Dina tjänare. Förse mig då med denna och den kommande världens goda.
Du är i sanning alla människors Konung. Det finns ingen Gud utom Du, den evigt Förlåtande, den mest Givmilde.

-- Bahá'u'lláh
