+++
title = 'Prayer bpn12427 in Namibia'
author = "Abdu'l-Bah√°"
tags = ['lang-hz', 'bpn-unsorted']
+++
*Pakungena nka anwe mundjugho yaNdango, rapererenu ndapero yino namutjima wakuyuma nashihoro shakwaKarunga naruraka rwakukushuka kunavintje kwandi livhuruko kwendi, mposhi Munankondonadintje a mu vatere mukuketerera.
	
Hi, Karunga, Karunga wande! Atwe tu vapikoye ovo vana pirukiro nakukukwambera kushipara shoye shakuponyoka, osho sha tu shuturo kunavintje kwandi muliyuva lyoye lina lyashikoda. Atwe kuna kupongayiki  muNdango yino yapampepo, tuna kupakerere muvidimburura namumaghayerero ghetu, namatokomeno ghetu  mumakuyuvho kumwe naNkango yoye mukufumadekita ko untungi. Oh, Hompa Karunga wetu! Tu renke tu kare viyivito vyaGhumpititi ghoye waUkarunga, Marembe ghamapuliro ghoye ghakundaghandagha mukatji kaudjuni, vapikoye vaLikupakerero lyoye lyankondo, o, ove Hompa waMunenenene, lihorameno lyaUmwe waUkarunga ghoye muuntungi wavasho nantungwedi dakuvembera dakurwedimina nakuntje. Hompa! Tu kwafe tu kare makurukuro ogho ghana kudengauko namankumpi ghaNkenda doye dakutetukita, marupupo ogho ghana kupupiro kushikoda shoye shaKundaghandagha, nyangodjuni yaShitondo shavirughana vyoye vyamuliwiru, vitondo ovyo vina kudengauko mumpepo yaUtapi ghoye muShikunino shoye shamuliwiru. Hi, Karunga Renka monyo detu dikoramene kuMarumbembera ghaUmwe ghoye waUkarunga, dimushima detu vadikenite mulimpimpiro lyaNkenda doye, mposhi tu vhure kukupakerera yira mankumpi ghalimudiva limwe nakuvhura kuyengumuka kumwe yira ninga daShite shoye shakurwedima; ashi maghano ghetu navimona vyetu, kuyuvya kwetu kukare yira ushiri umwe, ogho ghuna moneko mumpepo yaumwe mulirongo nalintje. Ove Munankendanadintje, Mudidimiki, Matapi, Munankondonadintje, Mufenkenda, Muguvitiko, Mufenkenda.
