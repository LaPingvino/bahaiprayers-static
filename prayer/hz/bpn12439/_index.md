+++
title = 'Prayer bpn12439 in Namibia'
author = 'Abdu'l-Bah√°'
tags = ['lang-hz', 'bpn-unsorted']
+++
Vyashiri na kutanta, lino ndyo liyuva omo nga u vhura udjuni kukukeya Shipara, nakuyuvha Lijwi  lyaMutwenyidirwa. Lijwi lyaKarunga linayuvhiki, ano shite shaShipara Shendi shina twedere pawiru yavantu. Vya wapera kehe muntu mukudongonona po mukoka wankango yavinyami pavitafure vyamumushima wendi, nakuteghelikida namaghano ghamawa nagha ghamawa ghakupira ghoma paviyivito vyaLihoramo  lyendi, vineghedo vyaLitumo lyendi, naviyivito vyashikoda Shendi. 

Oh, anwe  vana vamuntu!  Shitambo shantamekero osho sha karo naMapuliro ghaKarunga naGhukareli wendi, kwa kara mukukunga vihepa vyavantu namukutwara kughuto ume wapo, namukuhuguvara mpepo yashihoro nakushepashepa mukatji ka wantu. Vya sha kara runone rwamakutavaghano namutangu wanya naunkore. Yino ndjo ndkira yakuvyukilira, ntateko yandjikiti.  Kehe shino ngava dika pantateko yino, makushintashinto ghaudjuni narumweshi ngagha kushita nkondo dagho, namo nwa yendo mamumwaka ghakudira kuvhura kuvara kapi ngagha vhura kutundita po nkarero yayo. 

Kudividenu umwenu mulikurukuro lyankongo Dande mposhi mufukure mahoramo ghayo, nakuwana mbamba nadintje daukonentu odo dahoramo muudami walyo. Takamitenu ashi mwa sha tamangera muushiri wenu mukufungatera ushiri waShirughana shino - Shirughana omo va yuvhita ghushiri wankondo daKarunga, namo dakara nkondo dendi daukarunga. Kwangurenu kwendi navipara ovyo vina kuvembero kuruhafa. Ghano ngo Mapuliro ghakudira kukushinta ghaKarunga gha karerero po mushiruvopito, ngagha karerero po nkuuto. Mu renke ogho ana kupaparo, a vi wane; ano vyakuhamena kwagho ana kushweno a vi shane - vyashiri, Karunga ndje Muwaninavintje, va yerura kukehe vino vihepwa kuvishitwa Vyendi.
	 Ghamba: Shino ntjo Shiviha shakudira kukupuka osho lyakwaterera Livoko lyaKarunga, omo va va vihanga navantje ovo va karo muliwiru navo va karo palivhu, nkusheteka mahudi ghavo, ntjeneshi anwe vamwe ovo va puro ghushiri uno na ku u dimburura. Ghamba: Mwa vino mo va ngavopera vahutu, vakushongi va va mahura, ano vapapali va va renka va kanduke oko a kara Karunga. Takamitenu ashi vya sha kara kwenu ndjo ntundiliro yamaghayadaro ghakukushimpatana. Karenu mwa  yimana  ndjikiti yira  ndundu yakudira kudengauka   muShirunghana  shaHompa wenu, Munankondo, Muholi.
	
 Karenu muvatapi muviwapera nampandu muvivipira. Fumadeka lihuguvaro lyavaunyoye, nka mukenge nashipara shakuvembera  nakushepashepa. Kara ugavo kuvahutu, murondoli kuvantungi, mulimburuli kunkugho yavapiri, mupunguli waupongoki wamatwenyidiro ghoye.  Kara ghuhungiki muvipangura vyoye nakukuvora muvifutita vyoye. Kara kupira ghuhungiki kunaumweshi nka negheda ghulimburuki kuvantu navantje. Kara yira ramba kwavo vana kuyendauro mudovera. ruhafo rwavandundumani likurudiva lyavakakunotwera, liyenga lyavanadjo, muvateli namupopeli wavo vana ku fo mumahepeko. Renka ushiri naughungiki viyivite virughana vyoye navintje. Kara ghuturo kumugenda, mutondo kuvaveli nkunki kumutjwayuki. Kara mantjo kumutwiku, nashite shakupititira mpadi davarendarendi. Kara shiyengita kushipara shaushiri, likoli lyashiuhompa kushipara sha lihuguvaro, ngundi yantembeli yauhungiki, munku waliparu kughudjuni, lirembe kumbunga  yauhungiki, likenito kuwiruwiru yaudimiki, lime kulivhu lyamutjima wamuntu, likuruwato palikurukuro lyamayiviro, liyuva muliwiru lyaughomoki, likwarara mulikoli lyaghuhompa waukonentu, shite shakurwedima kuliwiru lyavanantjoka voye, nyango kushitondo shamaku didipito. 
	
Shikoda shakarenakare shapulire mukushimanga namalyenge mposhi  ghudjuni u yovoke kughupika wagho, nka kwa tambura mukukara nkwati munda yaUvando wakupama ngudu ashi ghudjuni nauntje ghumanguruke. Ghuye a nwine nkinda yarungako nange palitako ashi dimuhoko nadintje dapalivhu di wane ruhafo rwakukarerera, nakudiyuda ruhafo.Vino kuna kutunda kunkenda yaHompa wenu, Mufenkenda, Munankenda ngudu. Atwe twa tambura mukutudidipita, oh, vapuli muUmwe waKarunga, ashi ngava mu yerure, ano mwa hepa mwa vyavingi, ashi ngamu yende kumeho nakukura. Ogho a ya mukuyatunga ghudjuni paupe, kenga, ashi weni vahameni ovo vakupakiliro kumwe naKarunga vamutininikire muku ka tunga mumbara damarunda!
