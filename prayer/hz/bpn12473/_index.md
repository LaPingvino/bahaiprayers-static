+++
title = 'Prayer bpn12473 in Namibia'
author = "Bahá'u'lláh"
tags = ['lang-hz', 'bpn-unsorted']
+++
Oye Okuyapuki-elela, Omutumbalekwa-elela, Omunene-elela

Oshivilo shEdalo she uya, ndele Ye ou e li Ewapalo laKalunga, Omunaenghono-adishe, Omuwanifilwa-aishe (All-compelling), Omuholike-waaveshe, a kuluka kolukalwapangelo laye. Heeno, oye  ou a holola okukala po kwaye, ou omesho aKalunga, ou e li Ekwafo  mEkano, Omukalipo-kuye-mwene,  a kala e mu dakamena. Tya: Fye otwa danena Oshivilo eshi mOdolongo inene, pefimbo linya eshi eehamba dokombada yedu de tu pilukila po. Ashike nee enghono domufininiki inadi tu shololifa noutondwe wounyuni inau tu tilifa. Moshinima eshi Omunefilonghenda ota kala ombangi monghalo ya tya ngaha.

Tya: Hano oshihopaenenwa shiwa shetimaumbwile nashi ekeleweshi  molweuyaano lehalo lovanhu vounyuni? Nokuli, molwoshinge  shaye osho sha tilila eenhe dasho kombada yaashishe osho sha li po naasho tashi ka kala po!  Oshili, ou oumayesti wOmwene tau pangele eshito alishe neenghonopangelo daye dinene odo de lihanena  muaveshe ovo ve wete ko nomwaashishe shi wetike.
Diinina ongodi yenghonopangelo daye, ove tumbula edina lOmwene woye ou iha nyengwa kusha nouyelele weluwa waye wa minikila keshe oshiholekwa. Ngaashi elaka lOmafiklu Onale la popiwa mefiku eli omo omaviinyu a hoololwa a tuulwa. Pwilikina, ove ino efa omadiladilo oye a piyaanekwe kovahenakonashanakalunga nomikalo davo di ku imbe okuhoolola ondjila ya yuka.
O, Vanhu nye vaBaha Yeluleni omavava eni mu tuke momhepo yohole yOmwene,  Omunefilonghenda-alishe. Yelukeni mu mu pe efindano, ngaashi  sha tumbulwa mOmukanda wa hoololwa. Lungameni muha kondjife Ovapiya vange. Va yambeni ounyenye wOmwene nomatumbulo aye mayapuki, oshesdhi omeenghono davo ovanhu avesh tava dulu okwaalukila kOmwene. Vo aveshe ovo itava pwilikine Kalunga mEfiku eli, paushili ova kanena  moukolwe womahalo avo , nonande kave shi wete. Heeno, oye tuu ou , moluhodi nomelixupipiko a kala a taalelifa oshipala shaye kEtendo leluwa leendjovo dOmwene waye.

Otashi mu wapalele okufikama nokuliikifa ovanhu ovo va tumwa okudja mEmbo lOmwene wavo, Omunaenghono-adishe, Nakuhanyengwa-kusha. Tya: Tileni Kalunga, nye inamu taalelifa omitima deni komadiladilo ongaho  aavo hava ende neendjila domalimbililo nodokuhena-ouyuki. Taalelifeni nevadimo omitima deni koshitrone shOmwene weni Omunamadina-aeshe.  Ye, oye shili te mu tula meenghono doshili. Kaku na kalunga umwe ehe fi Ye, ou Omunaenghono-adishe, Omuyandji-weeshali adishe.

Omolwashike tamu ke lihakana okandobe komeva kongaho-ngaho, manga Efuta linenenene la mbwalangadja komesho yeni? Pilukileni kulo, ndele inamu shikula omalila ovalimbiliki, vehe na eitavelo.  Hano osho ngaha Odila yOukwaalushe ya nambela kOitai yOmuti wetu wopakalunga.(Lote-Tree). 
PuKalunga! Okangovela kamwe, komoungovela vaye oka wana okutamununina Olupale linene alishe pombada yovakali vomoilando yomadina aeshe, osho yo komombada yaavo va kundukila Oshitrone shaye (olukalwa lwaye), ongula nonguloshi.

Hano tambuleni oihomo yomatumbulo aye, taa loko okudja meulu; oihomo yehalo lOmwene weni, Omunefilonghenda-alishe. Ehena popepi navo; O, popepi novanhu, ndele liteeka ovo tava pataneke eendjovo daKalunga naavo inava itavela Omwene wavo eshi e uya a holole oshili
