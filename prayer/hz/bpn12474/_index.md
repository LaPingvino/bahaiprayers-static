+++
title = 'Prayer bpn12474 in Namibia'
tags = ['lang-hz', 'bpn-unsorted']
+++
Ye Oimuyapuki shili, Ye Omunenenhu

Ei ohani omo a dalwa. Ye ou e na edina la tumbala. Ye ou eholoko laye la kakamifa oilyo yoludi lomunhu nondwi yokeemhadi daye ya  ninga olupale lopombada; ovakali vomoilando yomadina manene otave mu indile epuniko. Molwaye otava yandje omahambelelo kuKalunga Omwene. Otava kaluka nehafo noneenghuwilili. Heeno, Omwene Kalunga! Ei Ohani oyo ya vadimifa eehani dikwao; ohani omo Ye a dalwa; Ye ou e li oshiholekwa sha holekwa neliko la kala la umbulwa nawa olo la hololwa, ndele tali ingida  pombada mokati koludi lomunhu. Epangelo alishe oli li meke lomudalwa, Ohanana ei omo oshipala sheshito  sha djala elimemesho. Omiti oda tengauka; efuta ola xungauka neemhunda oda ya onhapo. Opo nee Oparadisa ya yelula ondaka yayo, oo omamanya manene taa kaluka. Oinima aishe tai ingida:  “Oove olupale linene leshito! Holokeni koshipala shOmwene weni, Omunefilonghenda, Omunalukeno.

Ei ohani omo Oparadisa nayo vene ya djalekwa evadimo leholoko loshipala shOmwene, Omunefilonghenda-alishe nokadila haka imbi nawa okakwaulu – Nifghtingale – ka imba ongovela yako ke li komuti  wopaKalunga – Lote-Tree - nomitima dovaholike da yadifwa  neshambuko. Ndele nee, Woo, ovanhu vomeenhele dihapu eshi vehe udite ko. Nava nangekwe noupuna, vo, ava ve mu dimbulukwa nova uda ko omaudaneko omOmambo Omwene, Omunaenghono-adishe, Omutumbalekwa a pwa.  Ndele, hewa, oixuna kombinga yaavo ve mu pilamena, Ye ou olupale alishe lopombada le mu dakamena omesho, Oye tuu ou ta ngwangwaneke omukehe-na-eitavelo keshe, ou ta ende neendjila de likukila.

Keshe tuu ou ta tambula Omukanda ou, na yelule ondaka yaye nongovela inyenye, ye na tye: “Tumbalekwa Ove Omwene wange omunefilonghenda, shaashi wa dimbulukwa nge mOmukanda ou omo edimba liwa lomudjalo wOunongo woye la tandavelifwa nomafuta onghenda yoye a kunguluka. Ame ondi li ombangi  nomuhokololi kutya Ove ou li omunanghono to dulu okulonga keshe osho wa hala. Kaku na kalunga umwe ponho yoye; Ove ou, u li Omunanghono-adishe, Omushiivi-ashishe, Omunandunge-adishe

-- Bahá'u'lláh
