+++
title = 'Prayer bpn12428 in Namibia'
author = "Abdu'l-Bahá"
tags = ['lang-hz', 'bpn-unsorted', "Abdu'l-Bahá"]
+++
*Vaholi navantje vaKarunga... va hepa  kuvhura kutura ko mbatero, nampiri weni tuna sheshupa tundjambo twavo. Karunga nakurongererashi  muntu kupitakana pankondo dendi. Mbatero ya ngoweno ya hepa ntani kutunda kumaruha naghantje nakumbungakriste... Oh Vaholi vaKarunga! Vi huguvarenu ashi mulivango lyambatero yino mo ngava kandayikira ghunandima wenu, lirughano lyavyamulivhu, ghunangeshefa vingipe, vitapa naushwi waghungi. Ogho nga yo nashirughana shashinene ngava mu rawira murongo. Nakutamagerashi, ghuye Karunga wamuyumi  nga nkondopeka ovo vakurughanita Ghugavo wavo mundjira yendi.

	Hi Karunga, Karunga wande! Twedera vipara vyavaholi voye vaushiri, va pameke nambunga davaengeli kuliketo lyakudira kutamangera. Lyateka mpadi davo mundjira yoye yakuvyukilira, mughunongo ghoye kutunda kukakuru va gharwire mukara doye damakandayikiro: mbyovyoshi vavo kuna kara mundjira yoye oyo wa va pa, Kunga mapuliro ghoye, tura lihuguvaro kulivhuruko lyoye, vakudjambere mutjima davo mukonda yashihoro shoye, wa sha  vyuta ovyo va weka mukufumadekita ko shikoda shoye nakushana kunkedi omo va kufumadeka. 
	Hi, Hompa wande! Va pe ruha rwarunene, nampandu oyo ya karo po nandjambi ya kudira kutamangera. 
	Vyashiri, ove Mureli, Muvateli, Mutapi, Munongo, Muyaki wanaruntje.
