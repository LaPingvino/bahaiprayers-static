+++
title = 'Prayer bpn4294 in Україна'
author = 'Bahá'u'lláh'
tags = ['lang-uk', 'bpn-unsorted']
+++
Сотвори моє серце чистим, о мій Боже, і совість спокійну мою відроди, о моя Надіє. Духом сили утверди мене у Справі Твоїй, о Найкоханіший мій, світлом слави Твоєї вкажи мені стезю Твою, о Ти, ціле прагнення мого! Силою незрівнянного могуття Твого піднеси мене до небес святості Твоєї, о Витоку мого існування, і подувами вічності Твоєї звесели мене, о Ти, Хто є мій Бог! Нехай віковічні наспіви Твої навіють на мене спокій, о мій Сподвижнику, нехай скарби Твого прадавнього лику визволять мене від усього, крім Тебе, о мій Повелителю, і нехай звістка про одкровення Твоєї немеркнучої Сутності принесе мені радість, о Ти, хто є найбільш явним з явних, найпотаємнішим з потаємних!
