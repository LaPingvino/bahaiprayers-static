+++
title = 'Prayer bpn2363 in Latviešu'
tags = ['lang-lv', 'bpn-unsorted']
+++
Ak mans Dievs! Tava Mācība ir iekvēlinājusi daudz vēsu siržu, un Tavas balss saldme ir atmodinājusi daudz snaudā slīgušo. Cik daudz ir to ceļinieku, kas ir meklējuši patvērumu Tavas vienesmes Koka pavēnī, un cik liels ir to izslāpušo skaits, kas ir alkuši Tava avota dzīvinošo ūdeņu Tavās Dienās!
Svētīts ir tas, kas ir cēlis skatu uz Tevi un traucies sasniegt tās Gaismas Avotu, kas nāk no Tava vaiga. Svētīts ir tas, kas ar sirds degsmi raugās Tavas Atklāsmes rītausmā un Tavas iedvesmas Pirmavotā. Svētīts ir tas, kas, Tavu ceļu ejot, atdod citiem to, ko Tu viņam Savā dāsnumā esi piešķīris. Svētīts ir tas, kas dziļās ilgās pēc Tevis ir atteicies no visa, tik no Tevis vien nē. Svētīts ir tas, kam ir ticis dots tuvības prieks ar Tevi un kas ir atraisījies no visām saitēm, tik no saites ar Tevi vien nē.
Piesaucot, ak mans Kungs, To, Kas ir Tavs Vārds un Kas caur Tavas valdīšanas, un varas spēku ir pacēlies pie apvāršņa no Sava cietuma, es Tevi lūdzu, lai Tu ikvienam piešķir to, kas ir Tevis cienīgi, un to, kas atbilst Tavam augstajam stāvoklim.
Tava vara, tik tiešām, ir augstāka par visu.

-- Bahá'u'lláh
