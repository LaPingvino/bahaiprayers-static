+++
title = 'Prayer bpn1567 in فارسی'
tags = ['lang-fa', 'bpn-unsorted']
+++
هواللّه
ای خداوندِ بی انباز، اين حقيقتِ مُبتَهله را مانندِ شمع روشن کن تا در هر جمع به ذکرِ تو مشغول گردد، نورِ هُدی بر افروزد و در انجمنِ رحمن مانند سِراج بسوزد و به ياران نور بخشد. ای خداوند، روحی در دل‌ها بِدَم که همدمِ تو گردند و شوقی در قلوب بينداز که به ذکرِ تو دمساز شوند، جان‌ها را شور و وَلهی ده و دل‌ها را وَجد و طَرَبی بخش که هر دَم روحی تازه يابند و به سُروری بی انـدازه رسند. ای خداونـدِ مهربـان، يـاران را روح و ريحان بخش و تأييدی آسمانی فـرما تـا تشنگان را سلسبيل هدايت دهند و گمگشتگان را به سبيلِ عِنايت دلالت کنند. تـوئی مقتدر و تـوانا و شنونده و بينا.

-- Abdu'l-Bahá
