+++
title = 'Prayer bpn1352 in فارسی'
author = "Bahá'u'lláh"
tags = ['lang-fa', 'bpn-unsorted', "Bahá'u'lláh"]
+++
كَريما رَحيما
گواهی مي‌دهم به وحدانيّت و فردانيّت تـو و از تـو مي‌طلبم آنچه را كه به‌دوامِ مُلك و مَلَكوت باقی و پاينده است. توئی مالكِ مَلَكوت و سلطانِ غيب و شهود. ای پروردگار، مسكينی به‌بحرِ غنايت توجّه نموده و سائلی به‌ذيلِ كرمت اقبال كرده، او را محروم منما. توئی آن فَضّالی كه ذرّاتِ كائنات بر فَضلت گواهی داده، توئی آن بخشنده‌ای كه جميع مُمكِنات بر بخششت اعتراف نموده. اين بنده از كُلّ گذشته و به‌حِبالِ جود و اَذيال كَرمت تَمَسُّك و تَشَبّث جُسته و در جميع احوال به‌تو ناظر و تو را شاكر، اگر اِجابت فرمائی مَحمودی در امر و اگر ردّ نمائی مُطاعی در حُكم. توئی آن مقتدری كه كُلّ نزد ظهورش عاجز و قاصر مشاهده شوند. ای كريم، اين عبد را به‌خود وا مگذار. توئی قادر و توانا و مالكِ جود و عطا.
