+++
title = 'Prayer bpn1428 in فارسی'
author = "Abdu'l-Bahá"
tags = ['lang-fa', 'bpn-unsorted']
+++
هوالابهی
ای خدای مهربان، شکر تو را که بيدار نمودی و هُشيار کردی، چشم بينا دادی وگوش شنوا احسان نمودی، به ملکوت خويش دلالت کردی و به سبيل خود هدايت فرمودی، راهِ راست بنمودی و در سفينۀ نجات در آوردی. خدايا مرا مستقيم بدار و ثابت و راسخ کن، از امتحانات شديده محفوظ بدار و در حِصن حَصين عهد و ميثاقت مصون و مأمون فرما. توئی توانا و توئی بينا و توئی شنوا. ای خدای مهربان دلی عطا کن که مانند زُجاج به سِراج محبّتت روشن باشد و فکری عطا کن که به فيضِ روحانی جهان را گلشن نمايد. توئی بخشنده و مهربان و توئی خداوند عظيم الاحسان .
