+++
title = 'Prayer bpn1453 in فارسی'
tags = ['lang-fa', 'bpn1453']
+++
هُوالابهی
ای خداوند، تو شاهد و آگاهی که در دل و جان جز آرزویِ رضای تو مُرادی ندارم و جز در بَزمِ ميثاق راهی و کامی نجويم، شب و روز دردمندِ دردِ تو‌ام و روز و شب مجروحِ تيغ و خدنگِ تو، جز به مَلَکوتِ ابهايت ناله و فغانی نکنم و جز در پناه احديّتت امن و امان نجويم، بيزار از هر بيگانه‌ام و به يگانگیِ تو دل بسته‌ام، از غيرِ تو بيزارم و از مادونت در کنار. ای پروردگار، موفّق بدار تا از سودائيان تو گردم و از شيدائيان تو شوم، سر دفترِ مجنونانِ روی تو گردم و رسوائيان کوی تو، اين موهبت را شايان فرما و اين عنايت را رايگان کـن. تـوئی پـروردگار و تـوئی آمـرزگار.

-- Abdu'l-Bahá
