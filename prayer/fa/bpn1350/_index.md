+++
title = 'Prayer bpn1350 in فارسی'
tags = ['lang-fa', 'bpn1350']
+++
بِسْمه المُهيمن القَيُّوم
#"ای كنيزِ من، به‌اين بيان كه از مَشرِقِ فَمِ رحمن اشراق نموده ناطق باش"
ای پروردگارِ من و يكتا خداوندِ بي‌مانندِ من، شهادت مي‌دهم به يكتائی تو و به‌اينكه از برای تو وزير و معينی نبوده و نيست. لَم يَزَل يكتا بوده‌ای و لا يَزال خواهی بود. ای خدایِ من و محبوبِ جانِ من، امروز روزي‌است كه فُراتِ رحمت جاری و آفتابِ كَرَم مُشرِق و سماءِ عنايت مُرتَفَع است. قسم مي‌دهم تو را به‌اسمِ سَتّارت كه آنچه به‌غيرِ رضایِ تو عمل شده سَتر فرمائی و به‌اسم غفورت از ما درگذری و به‌خِلَعِ غُفران، عباد و اماء خود را مُزيّن داری. ای محبوب من و مقصود من، مشاهده مي‌نمائی كنيز خود را كه به‌تو توجّه نموده و به‌ نارِ مَحبّتت مُشتَعل گَشته و به بی‌نيازی تو تمسّك جُسته و دست‌های رَجا را به‌شطرِ تو بلند نمـوده. عطا فـرما آنچه را كـه سزاوارِ تـو است. ای پروردگار من، در اين روزِ مبارك كنيزان خود را مَحروم مفرما و از قلمِ اعلی اَجرِ لِقا از برای كُلّ ثبت نما. توئی مقتدر و توانا و توئی بينا و دانا.

-- Bahá'u'lláh
