+++
title = 'Prayer bpn12178 in '
author = "BahÃ¡'u'llÃ¡h"
tags = ['lang-104', 'bpn-unsorted']
+++
Tuhanku, Pujaanku, Rajaku, Hasratku! Bahasa apakah yang dapat menyampaikan rasa syukurku kepada-Mu? Aku telah alpa, Engkau telah menyedarkanku. Aku telah berpaling daripada-Mu, Engkau telah membantuku agar berpaling kepada-Mu dengan rahmat-Mu. Aku bagaikan orang mati, Engkau telah menghidupkanku  kembali dengan air kehidupan. Aku telah layu, Engkau telah menyegarkanku dengan sungai syurga ucapan-Mu yang telah mengalir daripada Pena Yang Maha Penyayang.

Ya Pemberi Ilahi! Segala kewujudan adalah kerana kemurahan-Mu; janganlah menjauhkannya daripada samudera kedermawanan-Mu, dan janganlah Engkau menahannya daripada samudera    rahmat-Mu. Aku memohon kepada-Mu agar selalu menolong dan membantuku dalam segala keadaan, dan meminta kurnia-Mu yang purba dari langit kemurahan-Mu. Engkau adalah, sesungguhnya, Tuhan kerahmatan, dan Raja kerajaan abadi.
