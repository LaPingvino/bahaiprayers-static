+++
title = 'Prayer bpn7538 in Suomi'
tags = ['lang-fi', 'bpn7538']
+++
Oi Sinä hyvä Herra! Nämä ovat palvelijoitasi, jotka ovat tulleet yhteen tähän kokoukseen, kääntyneet valtakuntasi puoleen ja tarvitsevat anteliaisuuttasi ja siunaustasi. Oi Sinä Jumala! Ilmaise ja tuo julki ykseytesi merkit, jotka on talletettu elämän kaikkiin todellisuuksiin. Paljasta ja tuo esiin ne hyveet, jotka olet tehnyt piileviksi ja kätkenyt näihin ihmistodellisuuksiin.
Oi Jumala! Me olemme kuin kasveja, ja Sinun antisi on kuin sade. Virkistä näitä kasveja ja saa ne kasvamaan anteliaisuutesi kautta. Olemme palvelijoitasi,  vapauta meidät aineellisen olemassaolon kahleista. Olemme tietämättömiä, tee meistä viisaita. Olemme kuolleita, tee meistä eläviä. Olemme aineellisia, lahjoita meille henki. Olemme osattomia, usko meille salaisuutesi. Olemme puutteessa, rikastuta ja siunaa meidät rajattomasta aarreaitastasi. Oi Jumala! Herätä meidät henkiin, anna meille näkö, anna meille kuulo, tee meille tunnetuksi elämän arvoitukset, niin että valtakuntasi salat voisivat paljastua meille tässä olemassaolon maailmassa ja voisimme tunnustaa ykseytesi. Jokainen anti on lähtöisin Sinulta, jokainen siunaus on Sinun.
Sinä olet mahtava. Sinä olet voimallinen. Sinä olet Antaja, ja Sinä olet Aina antelias.

-- Abdu'l-Bahá
