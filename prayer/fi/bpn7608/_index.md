+++
title = 'Prayer bpn7608 in Suomi'
tags = ['lang-fi', 'bpn7608']
+++
Alkuhenki, jonka kautta kaikki henget ilmaistiin, ja alkuvalo, jonka kautta kaikki valot ovat loistaneet, levätkööt ylläsi, oi Kaikkein ylevin lehvä, joka olet mainittu purppuraisessa kirjassa! Sinä olet se, jonka Jumala loi nousemaan ja palvelemaan omaa itseään ja asiansa ilmaisijaa ja merkkiensä päivänkoittoa ja käskyjensä lähdettä: ja niin Hän sinua auttoi, että sinä käännyit koko olemuksellasi Hänen puoleensa silloin, kun Hänen palvelijansa ja palvelijattarensa olivat kääntyneet pois Hänen kasvoistansa. ... Onnellinen olet sinä, oi Minun palvelijattareni ja lehväni, joka olet mainittu kirjassani ja jonka Kirkkauden kynäni  on kirjannut kääröihini ja muistioihini. ... Riemuitse tänä hetkenä kaikkein ylevimmästä asemasta ja kaikkein korkeimmasta paratiisista ja Abhán taivaanrannasta, sillä Hän, joka on nimien Herra, on sinua muistanut. Me todistamme, että sinä saavutit kaiken hyvän ja että Jumala on sinut korottanut, että kaikki kunnia ja kirkkaus kiersivät sinua.

-- Bahá'u'lláh
