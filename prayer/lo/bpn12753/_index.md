+++
title = 'Prayer bpn12753 in ພາສາລາວ'
author = "Bahá'u'lláh"
tags = ['lang-lo', 'bpn-unsorted', "Bahá'u'lláh"]
+++
ສໍາລັບສວດໜຶ່ງຄັ້ງໃນ 24 ຊົ່ວໂມງ

*ຜູ້ທີ່ຕ້ອງການສວດບົດອະທິຖານນີ້, ຂໍໃຫ້ເຂົາຢືນຂຶ້ນ ແລະຕັ້ງຈິດສູ່ ພຣະຜູ້ເປັນເຈົ້າ,ແລະຂະນະຢືນຢູ່ກັບທີ່ຂອງເຂົາ,  ຂໍໃຫ້ເຂົາຫລຽວ ໄປທາງຂວາ ແລະ ຊ້າຍ, ຄືກັບວ່າກໍາລັງລໍຄອຍ ຄວາມປານີຈາກ ພຣະຜູ້ເປັນນາຍຂອງເຂົາ, ພຣະຜູ້ຊົງປານີທີ່ສຸດ, ພຣະຜູ້ຊົງ ເຫັນໃຈ, ຈາກນັ້ນຈົ່ງກ່າວວ່າ :

     ຂ້າແດ່ພຣະຜູ້ເປັນນາຍແຫ່ງນາມທັງປວງ ແລະ ເປັນ ພຣະຜູ້ຊົງສ້າງ ສະຫວັນທັງຫຼາຍ! ຂ້າພະອົງຂໍວິງວອນ ພຣະອົງ  ຕໍ່ບໍລົມພຣະສາສະດາທັງຫຼາຍ  ພຣະຜູ້ເຊິ່ງເປັນອະລຸໂນໄທສະຖານແຫ່ງສາລະ ທີ່ເບິ່ງບໍ່ເຫັນຂອງພຣະອົງ, ພຣະຜູ້ຊົງປະເສີດສຸດ  ພຣະຜູ້ຊົງຄວາມຮຸ່ງເຮືອງທີ່ສຸດ  ຂໍຊົງ ບັນດານໃຫ້ການອະທິຖານຂອງຂ້າພະອົງເປັນໄຟທີ່ເຜົາມ່ານທີ່ປິດກັ້ນຂ້າພະອົງຈາກຄວາມງາມຂອງພຣະອົງ, ແລະ ເປັນແສງສະຫວ່າງທີ່ຈະນໍາຂ້າພະອົງ   ໄປສູ່ມະຫາສະໝຸດແຫ່ງສະຖິດສະຖານ ຂອງພຣະອົງ.

*ຈາກນີ້ ຂໍໃຫ້ເຂົາຍົກມືຂຶ້ນ ວິງວອນ ພຣະຜູ້ເປັນເຈົ້າ ພຣະພອນ ແລະ ຄວາມປະເສີດ ຂອງພຣະອົງ ແລະ ກ່າວວ່າ:        
               

ຂ້າແດ່ ພຣະຜູ້ເປັນຍອດປາດຖະໜາ ຂອງໂລກ ແລະ ເປັນທີ່ຮັກຍິ່ງຂອງຊາດທັງຫຼາຍ! ພຣະອົງຊົງເຫັນແລ້ວວ່າ ຂ້າພະອົງຫັນມາຫາພຣະອົງ, ຕັດຄວາມຜູກພັນຈາກທຸກ ຄົນນອກຈາກພຣະອົງ, ແລະ ຢຶດໜ່ຽວສາຍໃຍຂອງພຣະອົງ, ເຊິ່ງການເຄື່ອນໄຫວຂອງສາຍໃຍນີ້ ໄດ້ປຸກທຸກສັບພະສິ່ງໃຫ້ ຕື່ນຂຶ້ນ, ຂ້າແດ່ພຣະຜູ້ເປັນນາຍຂອງຂ້າພະອົງ, ຂ້າພະ ອົງເປັນຄົນຮັບໃຊ້ຂອງພຣະອົງ, ເປັນບຸດຫຼານແຫ່ງບໍລິວານ ຂອງພຣະອົງ. ຂໍຊົງໄດ້ທອດພຣະເນດເຫັນວ່າ ຂ້າພະອົງ ຢືນຢູ່ພ້ອມທີ່ຈະທໍາຕາມພຣະປະສົງ ແລະ ຄວາມປາດຖະ ໜາຂອງພຣະອົງ, ແລະ ບໍ່ຕ້ອງການສິ່ງໃດນອກຈາກ ການ ເປັນທີ່ຍິນດີຂອງພຣະອົງ. ຂ້າພະອົງຂໍວິງວອນ ຕໍ່ມະຫາ ສະໝຸດແຫ່ງຄວາມປານີ ແລະ ດວງຕາເວັນ ແຫ່ງຄວາມ ກະລຸນາຂອງພຣະອົງ. ຂໍຊົງກະທໍາຕໍ່ຄົນຮັບໃຊ້ ຕາມທີ່ພຣະ ອົງປາດຖະໜາ ແລະ ຍິນດີ ເຊິ່ງອໍານາດຂອງພຣະອົງຢູ່ ເໜືອກວ່າ ການກ່າວເຖິງ ແລະ ສັນລະເສີນເປັນພະຍານ! ແມ່ນຫຍັງກໍ່ຕາມທີ່ພຣະອົງເປີດເຜີຍ ເປັນທີ່ປາດຖະໜາ ຂອງຫົວໃຈ ແລະ ເປັນທີ່ຮັກຍິ່ງຂອງວິນຍານຂອງຂ້າພະອົງ.    ຂ້າແດ່ພຣະຜູ້ເປັນເຈົ້າ, ພຣະຜູ້ເປັນເຈົ້າ ຂອງຂ້າພະອົງ! ຂໍຊົງຢ່າຖືຄວາມຫວັງ ແລະ ການກະທໍາຂອງຂ້າພະອົງ, ຂໍຊົງຖືແຕ່ພຣະປະສົງຂອງພຣະອົງ ທີ່ຫ້ອມລ້ອມສະຫວັນ ແລະໂລກ. ພຣະນາມອັນຍິ່ງໃຫຍ່ທີ່ສຸດ ຂອງພຣະອົງ ເປັນ ພະຍານ, ຂ້າແດ່ພຣະອົງ ພຣະຜູ້ຊົງເປັນນາຍແຫ່ງຊາດທັງ ປວງ!  ຂ້າພະອົງປາດຖະໜາ ແຕ່ສິ່ງທີ່ພຣະອົງປາດຖະໜາ, ແລະ ຮັກແຕ່ສິ່ງທີ່ພຣະອົງຊົງຮັກ. 

*ຂໍໃຫ້ເຂົາຄຸກເຄົ່າລົງ, ເອົາໜ້າຜາກແປະພື້ນ, ແລ້ວກ່າວວ່າ:

  
ພຣະອົງຊົງປະເສີດ ເໜືອການພັນລະນາ ຂອງຜູ້ໃດ ນອກຈາກພຣະອົງເອງ, ແລະ ເໜືອຄວາມເຂົ້າໃຈຂອງ ທຸກຄົນ ນອກຈາກພຣະອົງ.

*ຂໍໃຫ້ເຂົາຢືນຂຶ້ນ ແລະ ກ່າວວ່າ:

ຂ້າແດ່ພຣະຜູ້ເປັນນາຍ ຂອງຂ້າພະອົງ,  ຂໍຊົງບັນດານ ໃຫ້ການອະທິຖານຂອງຂ້າພະອົງ   ເປັນນໍ້າພຸແຫ່ງຊີວິດທີ່ຈະ
ຫຼໍ່ລ້ຽງຂ້າພະອົງ   ຕາບນານເທົ່າທີ່ອະທິປະໄຕຂອງພຣະອົງ
ຍັງຢູ່ ແລະ ຊ່ວຍໃຫ້ຂ້າພະອົງກ່າວເຖິງພຣະອົງ ໃນທຸກພົບ.

*ຂໍໃຫ້ເຂົາຍົກມືຂຶ້ນວິງວອນອີກຄັ້ງ ແລະກ່າວວ່າ:

ຂ້າແດ່ພຣະຜູ້ເຊິ່ງຫົວໃຈ ແລະ ວິນຍານຕ້ອງແຕກສະ ລາຍຫາກແຍກຈາກພຣະອົງ, ແລະເພີງແຫ່ງຄວາມຮັກຂອງ ພຣະອົງ ໄດ້ເຮັດໃຫ້ທົ່ວພິພົບ ຖືກຈຸດໃຫ້ສະຫວ່າງສະໄຫວ ຂຶ້ນ! ຂ້າພະອົງຂໍວິງວອນຕໍ່ພຣະນາມຂອງພຣະອົງ ທີ່ຊົງຜາບ ແພ້ສັບພະສິ່ງທັງປວງ, ຂໍຊົງຢ່າພາກສິ່ງທີ່ຢູ່ກັບພຣະອົງ ໄປຈາກຂ້າພະອົງ,  ຂ້າແດ່ພຣະອົງ ພຣະຜູ້ຊົງປົກຄອງ ມວນມະນຸດ! ຂ້າແດ່ພຣະຜູ້ເປັນນາຍ ຂອງຂ້າພະອົງ, ພຣະອົງຊົງເຫັນແລ້ວວ່າ, ຄົນແປກໜ້າຜູ້ນີ້ ຮີບໄປຍັງບ້ານທີ່ ປະເສີດສຸດຂອງເຂົາ ພາຍໃຕ້ຊາຍຄາ ຂອງຣາຊສັກດາຂອງ ພຣະອົງ ໃນອານາບໍລິເວນແຫ່ງຄວາມປານີ ຂອງພຣະອົງ; ແລະ ຜູ້ລະເມີດຜູ້ນີ້ ສະແຫວງຫາມະຫາສະໝຸດ ແຫ່ງການ ອະໄພຂອງພຣະອົງ; ແລະຄົນຕໍ້າຕ້ອຍຜູ້ນີ້ ສະແຫວງຫາ ຣາຊສໍານັກແຫ່ງ ຄວາມຮຸ່ງເຮືອງຂອງພຣະອົງ; ແລະຄົນ ຍາກໄຮ້ຜູ້ນີ້ສະແຫວງຫາ ບົວລະພາ ແຫ່ງຄວາມມັ່ງຄັ່ງຂອງ ພຣະອົງ.  ພຣະອົງຊົງອໍານາດໃນການບັນຊາ ຕາມທີ່ພຣະ ອົງຊົງປາດຖະໜາ.  ຂ້າພະອົງ ຂໍເປັນສັກຂີພະຍານວ່າ ການກະທໍາຂອງພຣະອົງ ຄວນໄດ້ຮັບການສັນລະເສີນ, ແລະ ບັນຍັດຂອງພຣະອົງຄວນເປັນທີ່ເຊື່ອຟັງ, ແລະພຣະອົງຊົງ ບັນຊາໄດ້ໂດຍບໍ່ມີຂໍ້ຈໍາກັດ.

*ຈາກນີ້ຂໍໃຫ້ເຂົາຍົກມືທັງສອງຂຶ້ນ, ແລະກ່າວພຣະນາມອັນຍິ່ງໃຫຍ່ ທີ່ສຸດ (ອັລລາຫ໌ ໂອອັບຮາ ) ສາມຄັ້ງ ຈາກນັ້ນກົ້ມລົງ ເອົາມືວາງ ເທິງຫົວເຄົ່າທັງສອງຂ້າງ ຕໍ່ພຣະພັກຂອງພຣະຜູ້ເປັນເຈົ້າ - ພຣະ ພອນ ແລະ ຄວາມປະເສີດເປັນຂອງພຣະອົງ - ແລະກ່າວວ່າ:
      
 ຂ້າແດ່ພຣະຜູ້ເປັນເຈົ້າຂອງຂ້າພະອົງ, ພຣະອົງຊົງເຫັນ ແລ້ວວ່າ, ວິນຍານຂອງຂ້າພະອົງໄດ້ຟື້ນຂຶ້ນມາໃນແຂນຂາ ແລະອະໄວຍະວະຕ່າງໆຢ່າງໃດ, ດ້ວຍຄວາມປາດຖະໜາ ຈະບູຊາພຣະອົງ, ລະນຶກເຖິງແລະສະດຸດີພຣະອົງ; ວິນຍານ ນີ້ຢືນຢັນ ສິ່ງທີ່ຊິວຫາແຫ່ງບັນຍັດຂອງພຣະອົງ ໄດ້ຢືນຢັນ ໃນອານາຈັກແຫ່ງວາທະ ແລະ ນະພາແຫ່ງຄວາມຮູ້ຂອງ ພຣະອົງຢ່າງໃດ, ຂ້າແດ່ພຣະຜູ້ເປັນນາຍຂອງຂ້າພະອົງ, ຂ້າພະອົງຮັກ, ໃນສະພາວະເຊັ່ນນີ້, ຂ້າພະອົງຢາກຂໍ ທຸກສິ່ງທີ່ຢູ່ກັບພຣະອົງ, ເພື່ອວ່າຂ້າພະອົງຈະໄດ້ສາທິດ ຄວາມຍາກໄຮ້ຂອງຂ້າພະອົງ, ແລະສັນລະເສີນຄວາມອາ ລີແລະຄວາມຮັ່ງມີຂອງພຣະອົງ, ແລະຈະໄດ້ປະກາດຄວາມ ໄຮ້ອໍານາດຂອງຂ້າພະອົງ, ແລະ ສະແດງອານຸພາບ ແລະ ອໍານາດຂອງພຣະອົງໃຫ້ເປັນທີ່ປະຈັກແຈ້ງ. 

*ຈາກນີ້ຂໍໃຫ້ເຂົາຢືນຂຶ້ນ ແລະ ຍົກມືທັງສອງ ສອງຄັ້ງເພື່ອວິງ:ວອນ, ແລະກ່າວວ່າ:

ບໍ່ມີພຣະຜູ້ເປັນເຈົ້າອື່ນໃດນອກຈາກພຣະອົງ, ພຣະຜູ້ ຊົງມະຫິທານຸພາບ, ພຣະຜູ້ຊົງອາລີທີ່ສຸດ, ບໍ່ມີພຣະຜູ້ເປັນ ເຈົ້າອື່ນໃດນອກຈາກພຣະອົງ, ພຣະຜູ້ຊົງບັນຍັດ, ທັງໃນເລີ່ມ ຕົ້ນ ແລະ ອາວະສານ.  ຂ້າແດ່ພຣະຜູ້ເປັນເຈົ້າ,  ພຣະຜູ້ເປັນ ເຈົ້າຂອງຂ້າພະອົງ!  ການອະໄພຂອງພຣະອົງ ເຮັດໃຫ້ກ້າ ແກ່ຂ້າພະອົງ, ແລະຄວາມປານີຂອງພຣະອົງ ເສີມພະລັງ ໃຫ້ຂ້າພະອົງ ແລະ ສຽງຮຽກຮ້ອງຂອງພຣະອົງໄດ້ປຸກຂ້າ ພະອົງ, ແລະ ຄວາມກະລຸນາຂອງພຣະອົງ ໄດ້ເຮັດໃຫ້ ຂ້າພະອົງລຸກຂຶ້ນ ແລະ ນໍາຂ້າພະອົງມາສູ່ພຣະອົງ ບໍ່ເຊັ່ນນັ້ນແລ້ວ, ຂ້າພະອົງເປັນໃຜ, ທີ່ບັງອາດ ກ້າມາຢືນຢູ່ທີ່ປະຕູ  ຂອງນະຄອນ  ແຫ່ງຄວາມໃກ້ຊິດພຣະອົງ  ແລະຫັນໜ້າມາຫາດວງຕາເວັນທີ່ເຮືອງແສງມາຈາກນະພາ ແຫ່ງພຣະປະສົງຂອງພຣະອົງ !  ຂ້າແດ່ພຣະຜູ້ເປັນນາຍຂອງຂ້າພະອົງ  ພຣະອົງຊົງເຫັນແລ້ວວ່າ   ຜູ້ໜ້າເວທະນາຄົນນີ້ກໍາລັງເຄາະປະຕູ
ແຫ່ງຄວາມກະລຸນາຂອງພຣະອົງ ແລະ ວິນຍານທີ່ບໍ່ຈີລັງນີ້ກໍາລັງສະແຫວງຫາແມ່ນໍ້າແຫ່ງຊີວິດນິລັນດອນ  ຈາກພຣະຫັດແຫ່ງຄວາມອາລີຂອງພຣະອົງ   ຂ້າແດ່ພຣະຜູ້ເປັນນາຍແຫ່ງນາມທັງປວງ; ບັນຊາເປັນຂອງພຣະອົງທຸກເວລາ, ແລະ ການຍອມຈໍານົນ ແລະໝອບກາບ ພຣະປະສົງຂອງພຣະອົງ  ເປັນຂອງພຣະອົງ,  ຂ້າແດ່ພຣະຜູ້ສ້າງສະຫວັນທັງຫຼາຍ! 

*ຈາກນີ້ຂໍໃຫ້ເຂົາຍົກມືຂຶ້ນສາມຄັ້ງ, ແລະກ່າວວ່າ:
 ພຣະຜູ້ເປັນເຈົ້າຊົງຍິ່ງໃຫຍ່່ເໜືອຜູ້ຍິ່ງໃຫຍ່ທັງປວງ!
*ຈາກນີ້ຂໍໃຫ້ເຂົາຄຸເຄົ່າແລະ, ກົ້ມຫົວລົງແປະພື້ນ, ກ່າວວ່າ:
       
ພຣະອົງຊົງຄວາມສູງສົ່ງ ເກີນກວ່າຄໍາສັນລະເສີນຂອງ  ບັນດາຜູ້ທີ່ຢູ່ໃກ້ ຈະຂຶ້ນໄປເຖິງນະພາແຫ່ງຄວາມໃກ້ຊິດພຣະ ອົງ ຫຼື ວິຫົກແຫ່ງຫົວໃຈ ຂອງບັນດາຜູ້ທີ່ອຸທິດຕົນ ຕໍ່ພຣະອົງ ຈະໄປເຖິງປະຕູຂອງພຣະອົງ ຂ້າພະອົງຂໍຢືນຢັນວ່າ ພຣະ ອົງຊົງຄວາມບໍລິສຸດເໜືອຄຸນລັກສະນະ ແລະ ນາມທັງປວງ, ບໍ່ມີພຣະຜູ້ເປັນເຈົ້າອື່ນໃດນອກຈາກພຣະອົງ ພຣະຜູ້ຊົງປະ ເສີດສຸດ,  ພຣະຜູ້ຊົງຄວາມຮຸ່ງເຮືອງທີ່ສຸດ.

*ຈາກນີ້ຂໍໃຫ້ເຂົານັ່ງລົງ ແລະ ກ່າວວ່າ:
    
   ຂ້າພະອົງ ຂໍຢືນຢັນ ດັ່ງເຊັ່ນທຸກສັບພະສິ່ງ ແລະໝູ່ເທວັນເບື້ອງບົນ  ບັນດາຜູ້ທີ່ຢູ່ໃນສະຫວັນຊັ້ນສູງສຸດ ແລະ ທີ່ສູງໄປກວ່ານັ້ນຄື ຊິວຫາແຫ່ງຄວາມໂອລານຈາກຂອບຟ້າອັນຮຸ່ງ ເຮືອງ ຕ່າງກໍ່ຢືນຢັນເຊັ່ນກັນວ່າ, ພຣະອົງຄືພຣະຜູ້ເປັນເຈົ້າ ບໍ່ມີພຣະຜູ້ເປັນເຈົ້າອື່ນໃດ ນອກຈາກພຣະອົງ ແລະ ບໍລົມພຣະສາສະດາທີ່ຖືກສະແດງໃຫ້ປະກົດ  ຄືຄວາມເລິກລັບທີ່ຊ້ອນເລັ້ນ   ຄືສັນຍາລັກທີ່ຖະໜອມໄວ້  ເຊິ່ງຕົວອັກສອນຈົງ ແລະ ເປັນ (ຈົງເປັນ) ໄດ້ເຊື່ອມເຂົ້າດ້ວຍກັນໂດຍພຣະອົງ   ຂ້າພະອົງຂໍເປັນພະຍານວ່າ   ພຣະອົງຄືຜູ້ທີ່ປາກກາຂອງພຣະຜູ້ຊົງຄວາມສູງສົ່ງ ໄດ້ລິຂິດພຣະນາມໄວ້ ແລະໄດ້ຮັບການກ່າວເຖິງ ໃນພຣະຄັມພີທັງຫຼາຍຂອງພຣະຜູ້ເປັນເຈົ້າພຣະຜູ້ເປັນນາຍແຫ່ງບັນລັງເບື້ອງບົນ ແລະ ໂລກເບື້ອງລ່າງ.

*ຈາກນີ້ຂໍໃຫ້ເຂົາຢືນຕົງ ແລະກ່າວວ່າ:
     ຂ້າແຕ່ພຣະຜູ້ເປັນນາຍຂອງຊີວິດທັງປວງ ພຣະຜູ້ຊົງ ຄອບຄອງຮູປະທັມ ແລະນາມທັມທັງປວງ!  ພຣະອົງຊົງເຫັນ
ນໍ້າຕາ ແລະ ສຽງຖອນຫາຍໃຈຂອງຂ້າພະອົງ, ຊົງໄດ້ຍິນສຽງ ໂອດຄວນຂອງຂ້າພະອົງ ແລະ ຮ້ອງໃຫ້ຂອງຂ້າພະອົງ ແລະ ຄວາມໂສກເສົ້າໃນຫົວໃຈຂອງຂ້າພະອົງ.ໂດຍອໍານາດຂອງພຣະອົງຊົງເປັນພະຍານ!  ອະກຸສົນກັມຂອງຂ້າພະອົງ  ໄດ້ໜ່ວງໜ່ຽວຂ້າພະອົງ  ບໍ່ໃຫ້ໃກ້ເຂົ້າໄປຫາພຣະອົງ ແລະບາບຂອງຂ້າພະອົງໄດ້ພາຂ້າພະອົງ  ໄກອອກໄປຈາກຣາຊສໍານັກແຫ່ງຄວາມວິສຸດຂອງພຣະອົງ.  ຂ້າແດ່ພຣະຜູ້ເປັນນາຍຂອງຂ້າພະອົງ ຄວາມຮັກຂອງພຣະອົງ ບໍາລຸງຂ້າພະອົງ, ການແຍກຈາກພຣະອົງທໍາລາຍຂ້າພະອົງ ແລະ ຄວາມຫ່າງໄກຈາກພຣະອົງເຜົາຜານຂ້າພະອົງ  ຂ້າພະອົງຂໍວິງວອນຕໍ່ຮອຍພຣະບາດຂອງພຣະອົງໃນທີ່ຮົກຮ້າງນີ້  ຕໍ່ວາຈາ“ຂ້າພະອົງຢູ່ນີ້”  ທີ່ບັນດາຜູ້ທີ່ພຣະອົງເລືອກສັນໄດ້ເປັ່ງໃນຄວາມໄພສານນີ້  ຕໍ່ລົມຫາຍໃຈແຫ່ງການເປີດເຜີຍພຣະທັມຂອງພຣະອົງ ແລະ ສາຍລົມແຫ່ງອະຣຸໂນທັຍ  ແຫ່ງການປະກົດຂອງພຣະອົງ  ຂໍຊົງບັນຍັດໃຫ້ຂ້າພະອົງ  ໄດ້ພິສູດຄວາມງາມຂອງພຣະອົງ ແລະ ປະຕິບັດຕາມສິ່ງທີ່ຢູ່ໃນພຣະຄໍາພີ
ຂອງພຣະອົງ.
*ຈາກນີ້ ຂໍໃຫ້ເຂົາກ່າວພຣະນາມ ອັນຍິ່ງໃຫຍ່ທີ່ສຸດ (ອັລລາຫ໌ໂອອັບຮາ) ສາມຄັ້ງ, ແລະ ກົ້ມລົງເອົາມືວາງເທິງຫົວເຄົ່າ ທັງສອງຂ້າງ ແລ້ວກ່າວວ່າ:
     ຂ້າແດ່ພຣະຜູ້ເປັນເຈົ້າຂອງຂ້າພະອົງ ຂໍຄວາມສັນລະ ເສີນຈົ່ງມີແດ່ພຣະອົງ ທີ່ຊົງຊ່ວຍໃຫ້ຂ້າພະອົງລະນຶກເຖິງ ແລະສັນລະເສີນພຣະອົງ ແລະໃຫ້ຂ້າພະອົງຮູ້ຈັກບໍລົມພຣະສາດສະດາ ຜູ້ເປັນອະຣຸໂນທັຍແຫ່ງສັນຍາລັກຂອງພຣະອົງ, ແລະ ທໍາໃຫ້ຂ້າພະອົງນ້ອມຄໍານັບ ອິສຣິຍະຂອງພຣະອົງ   ຖ່ອມຕົວຕໍ່ຄວາມເປັນເຈົ້າຂອງພຣະອົງ ແລະ ຍອມຮັບສິ່ງທີ່
ເອີ່ຍ ຈາກຊິວຫາແຫ່ງຄວາມໂອລານຂອງພຣະອົງ.

*ຈາກນີ້ຂໍໃຫ້ເຂົາລຸກຂຶ້ນແລະກ່າວວ່າ:
     ຂ້າແດ່ພຣະຜູ້ເປັນເຈົ້າ ພຣະຜູ້ເປັນເຈົ້າຂອງຂ້າພະອົງ! ຫຼັງຂອງຂ້າພະອົງງໍດ້ວຍນໍ້າໜັກຂອງບາບ, ແລະຄວາມລືມ ສະຕິໄດ້ທໍາລາຍຂ້າພະອົງ. ເມື່ອໃດທີ່ຂ້າພະອົງຕຶກຕອງ ເບິ່ງກັມຊົ່ວຂອງຂ້າພະອົງ ແລະ ຄວາມເມດຕາຂອງພຣະ ອົງ ຫົວໃຈຂອງຂ້າພະອົງ ແຕກສະຫຼາຍຢູ່ໃນຕົວຂອງຂ້າ ພະອົງ ແລະໂລຫິດຂອງຂ້າພະອົງ ເດືອດຜ່ານໃນເສັ້ນ ເລືອດຂອງຂ້າພະອົງ, ຄວາມງາມຂອງພຣະອົງເປັນພະຍານ  ຂ້າແດ່ພຣະຜູ້ເປັນເຈົ້າຂອງຂ້າພະອົງ  ພຣະອົງຊົງເຫັນແລ້ວວ່າ  ນໍ້າຕາຂອງຂ້າພະອົງ  ກີດກັ້ນບໍ່ໃຫ້ຂ້າພະອົງລະນຶກເຖິງພຣະອົງ ແລະ ສະດຸດີຄຸນຄວາມດີຂອງພຣະອົງຢ່າງໃດ   ຂ້າ
ແດ່ພຣະຜູ້ເປັນນາຍແຫ່ງບັນລັງເບື້ອງບົນ ແລະ ໂລກເບື້ອງລ່າງ!  ຂ້າພະອົງຂໍວິງວອນຕໍ່ສັນຍາລັກ ແລະ ຄວາມເລິກລັບຂອງອານາຈັກຂອງພຣະອົງ  ຂໍຊົງກະທໍາຕໍ່ບັນດາຜູ້ທີ່ພຣະອົງຮັກໃຫ້ສົມກັບຄວາມອາລີ ແລະ ຄູ່ຄວນກັບພຣະກະລຸນາຂອງພຣະອົງ  ຂ້າແດ່ພຣະຜູ້ເປັນນາຍຂອງທຸກຊີວິດ,  ຂ້າແດ່ ພຣະຜູ້ເປັນລາຊາແຫ່ງຮູປທັມແລະນາມທັມ.

*ຈາກນີ້ໃຫ້ເຂົາກ່າວ ພຣະນາມອັນຍິ່ງໃຫຍ່ທີ່ສຸດ (ອັລລາຫ໌ໂອອັບຮາ)  ສາມຄັ້ງ, 
*ແລ້ວຄຸເຄົ່າ ເອົາໜ້າຜາກແປະພື້ນ ແລະກ່າວ່າ:
     
ຂ້າແດ່ພຣະຜູ້ເປັນນາຍຂອງຂ້າພະອົງທັງຫຼາຍ, ຂໍຄວາມສັນລະເສີນຈົ່ງມີແດ່ພຣະອົງ, ທີ່ຊົງປະທານສິ່ງທີ່ພາ ຂ້າພະອົງທັງຫຼາຍເຂົ້າໄປໃກ້ພຣະອົງ, ແລະສິ່ງດີງາມທຸກ ຢ່າງທີ່ຢູ່ໃນພຣະຄັມພີຂອງພຣະອົງ  ຂ້າແດ່ພຣະຜູ້ເປັນນາຍຂອງຂ້າພະອົງ, ຂ້າພະອົງທັງຫຼາຍຂໍວິງວອນພຣະອົງ, ຂໍຊົງ ຄຸ້ມຄອງຂ້າພະອົງທັງຫຼາຍ, ໃຫ້ພົ້ນຈາກຄວາມເພີ້ຝັນ ແລະ ຈິນຕະນາການອັນໄຮ້ສາລະ,     ຄວາມຈິງແລ້ວ,  ພຣະອົງ, ຄືພຣະຜູ້ຊົງອໍານາດ, ພຣະຜູ້ຊົງຮອບຮູ້.

*ຈາກນີ້ຂໍໃຫ້ເຂົາເງີຍຫົວຂຶ້ນ ແລະນັ່ງລົງ ແລະກ່າວວ່າ:
     ຂ້າແດ່ພຣະຜູ້ເປັນເຈົ້າຂອງຂ້າພະອົງ   ຂ້າພະອົງຂໍຢືນ
ຢັນ  ສິ່ງທີ່ບັນດາຜູ້ທີ່ພຣະອົງເລືອກສັນຢືນຢັນ  ແລະ ຍອມຮັບ ສິ່ງທີ່ບັນດາຜູ້ທີ່ອາໄສຢູ່ໃນສະຫວັນຊັ້ນສູງສຸດ ແລະ ລາຍລ້ອມບັນລັງຂອງພຣະອົງຍອມຮັບ. ຂ້າແດ່ພຣະຜູ້ເປັນ ນາຍຂອງພົບທັງປວງ, ອານາຈັກຂອງໂລກ ແລະ ສະຫວັນ ເປັນຂອງພຣະອົງ!
