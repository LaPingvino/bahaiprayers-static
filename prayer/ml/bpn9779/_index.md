+++
title = 'Prayer bpn9779 in മലയാളം'
tags = ['lang-ml', 'bpn9779']
+++
പ്രഭോ അങ്ങയെയാണ് അഭയത്തിനായി ഞാന്‍ ആശ്രയിക്കുന്നത്. അങ്ങയുടെ എല്ലാ ചിഹ്നങ്ങളേയും ഞാന്‍ ഹൃദയപൂര്‍വ്വം ഉറ്റുനോക്കുകയും ചെയ്യുന്നു. 
പ്രഭോ! ഞാന്‍ യാത്രചെയ്യുമ്പോഴായാലും എന്‍റെ ഭവനത്തിലിരിക്കുമ്പോഴായാലും എന്‍റെ തൊഴിലിലും പ്രവര്‍ത്തിയിലും സമസ്ത വിശ്വാസവും ഞാന്‍ അങ്ങയില്‍ അര്‍പ്പിക്കുന്നു.
നിരതിശായിയായ കാരുണ്യധാമമേ! സകലതിലും നിന്ന് എന്നെ സ്വതന്ത്രനാക്കുവാനായി അങ്ങയുടെ തുണ മതിയാവോളം എനിക്കു പ്രദാനം ചെയ്യേണമേ!
അങ്ങയുടെ പ്രീതിക്കൊത്തവണ്ണം എനിക്കുള്ള പങ്ക് അനുവദിച്ചരുളിയാലും. പ്രഭോ! എനിക്കായി അങ്ങു വിധിച്ചിട്ടുള്ളത് എന്തുതന്നെയായാലും അതുകൊണ്ട് തൃപ്തിയടയാന്‍ എന്നെ ശക്തനാക്കിയാലും! 
ആജ്ഞാപിക്കുവാനുള്ള പരമാധികാരം അങ്ങയുടേതാണ്.

-- Báb
