+++
title = 'Prayer bpn9455 in ಕನ್ನಡ'
tags = ['lang-kn', 'bpn9455']
+++
ಓ ದೇವರೇ, ನನ್ನ ದೇವರೇ! ಈ ನಿನ್ನ ಸೇವಕಿ ನಿನ್ನಲ್ಲಿ ಭರವಸೆಯನ್ನಿಟ್ಟು ನಿನ್ನತ್ತ ತನ್ನ ಮುಖವನ್ನು ತಿರುಗಿಸುತ್ತ, ನಿನ್ನ ಸ್ವರ್ಗಿಯ ಔದಾರ್ಯಗಳನ್ನು ತನ್ನ ಮೇಲೆ ಸುರಿಸುವಂತೆ, ನಿನ್ನ ಆಧ್ಯಾತ್ಮಿಕ ರಹಸ್ಯಗಳನ್ನು ಬಹಿರಂಗಪಡಿಸುವಂತೆ ಹಾಗೂ ನಿನ್ನ ದೈವತ್ವದ ಪ್ರಕಾಶವನ್ನು ತನ್ನ ಮೇಲೆ ಬೀರುವಂತೆ ಮೊರೆಯಿಡುತ್ತಾ ನಿನ್ನಲ್ಲಿ ಬಿನ್ನವಿಸುತ್ತಿದ್ದಾಳೆ.
ಓ ನನ್ನ ಪ್ರಭುವೇ! ನನ್ನ ಪತಿಯ ಕಣ್ಣುಗಳು ವೀಕ್ಷಿಸುವಂತೆ ಮಾಡು. ನೀನು ನಿನ್ನ ಜ್ಞಾನದ ಬೆಳಕಿನಿಂದ ಅವನ ಹೃದಯವನ್ನು ಆನಂದಗೊಳಿಸು, ನೀನು ನಿನ್ನ ತೇಜೋಮಯ ಸೌಂದರ್ಯದತ್ತ ಅವನ ಮನಸ್ಸನ್ನು ಆಕರ್ಷಿಸು, ನೀನು ನಿನ್ನ ಸಾಕ್ಷಾತ್ಕಾರದ ಭವ್ಯತೆಯನ್ನು ಅವನಿಗೆ ಪ್ರಕಟಿಸಿ ಅವನ ಚೈತನ್ಯವನ್ನು ಉಲ್ಲಾಸಗೊಳಿಸು.
ಓ ನನ್ನ ಪ್ರಭುವೇ! ಅವನ ಕಣ್ಣಿನ ಮುಂದಿರುವ ಪರದೆಯನ್ನು ಮೇಲೆತ್ತು.  ನಿನ್ನ ಸಮೃದ್ಧವಾದ ಕೃಪೆಯನ್ನು ಅವನ ಮೇಲೆ ವರ್ಷಿಸು, ನಿನ್ನ ಪ್ರೇಮ ಮದಿರೆಯಿಂದ ಅವನನ್ನು ಮತ್ತನನ್ನಾಗಿಸು, ಯಾರ ಪಾದಗಳು ಈ ಭೂಮಿಯ ಮೇಲೆ ನಡೆದಾಡುತ್ತಿದ್ದರೂ, ಅವರ ಆತ್ಮಗಳು ಉನ್ನತವಾದ ಸ್ವರ್ಗದಲ್ಲಿ ತೇಲಾಡುತ್ತಿರುವಂತಹ ನಿನ್ನ ದಿವ್ಯ ಪುರುಷದಲ್ಲಿ ಅವನನ್ನೂ ಒಬ್ಬನನ್ನಾಗಿ ಮಾಡು.  ಅವನನ್ನು ನಿನ್ನ ಜನರ ಮಧ್ಯೆ ನಿನ್ನ ಜ್ಞಾನದ ಬೆಳಕಿನಿಂದ ಕಂಗೊಳಿಸುವ ದೀಪದಂತಾಗಲು ಕಾರಣನಾಗು   ನಿಜವಾಗಿಯೂ ನೀನು ಅತ್ಯಮೂಲ್ಯನೂ, ಸದಾಕೊಡುಗೈದಾನಿಯೂ, ವರದಹಸ್ತನೂ ಆಗಿರುವೆ.

-- Abdu'l-Bahá
