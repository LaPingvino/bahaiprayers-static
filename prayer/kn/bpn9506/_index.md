+++
title = 'Prayer bpn9506 in ಕನ್ನಡ'
tags = ['lang-kn', 'bpn9506']
+++
ಓ ಪರಮಾತ್ಮನೇ, ಸ್ವಾಮಿಯೇ, ನಿನ್ನ ಕರುಣೆ ಈ ಆತ್ಮಗಳ ಮೇಲೆ ಬಂದಿಳಿಯಲಿ ಎಂದು ಕೋರುವೆ.  ಸೆರಗೊಡ್ಡಿ ಬೇಡುವೆ.  ನಿನ್ನ ಉಪಕಾರ ಹಾಗೂ ಸತ್ಯ ಸಾಕ್ಷಾತ್ಕಾರಕ್ಕೆ ಅವರನ್ನು ಅರ್ಹರನ್ನಾಗಿ ಮಾಡು.  ಹೃದಯಗಳನ್ನು ಒಂದುಗೂಡಿಸು ಎಲ್ಲ ಆತ್ಮಗಳನ್ನು ಏಕತ್ರಗೊಳಿಸು.  ನಿನ್ನ ಪವಿತ್ರ ಹಾಗೂ ಏಕೀಭಾವದ ಮೂಲಕ ಚಿತ್ತವನ್ನು ಆನಂದಮಯವನ್ನಾಗಿ ಮಾಡು, ನಿನ್ನ ಏಕಮೂರ್ತಿ ಸ್ವರೂಪದ ಜ್ಯೋತಿಯಿಂದ ಈ ಮುಖಗಳನ್ನು ಬೆಳಗಿಸು. ನಿನ್ನ ಪರಿಸರದ ಸೇವೆಗಾಗಿ ನಿನ್ನ ಸೇವಕರ ಬಲವನ್ನು ಹೆಚ್ಚಿಸು ಪ್ರಭುವೇ.  ಅಪಾರ ದಯಾಮಯನಾದವನೂ ನೀನು. ಕ್ಷಮಿಸುವವನೂ ಮತ್ತು ಮುನ್ನಿಸುವವನೂ ನೀನೇ.  ನಮ್ಮ ಪಾಪಗಳನ್ನು ಕ್ಷಮಿಸು.  ನಮ್ಮ ಲೋಪದೋಷಗಳನ್ನು ಮನ್ನಿಸು.  ನಿನ್ನ ಕರುಣೆಯ ಸಾಮ್ರಾಜ್ಯದತ್ತ ನಮ್ಮ ಗಮನವನ್ನು ಹರಿಯಿಸುವಂತೆ ಮಾಡಿ, ನಿನ್ನ ಬಲ ಹಾಗೂ ಅಧಿಕಾರಕ್ಕೆ ತಲೆಬಾಗಿಸಿ, ನಿನ್ನ ಕೀರ್ತಿ ಮತ್ತು ಪ್ರಸನ್ನತೆಗೆ ನಮ್ರತೆಯಿಂದ ಶರಣಾಗುವಂತೆ ನನ್ನನ್ನು ಅನುಗ್ರಹಿಸು.  ಭಗವಂತನೇ, ಸಮುದ್ರದ ಆಲೆಗಳಂತೆ ನಮ್ಮನ್ನು ಮಾಡು.  ಉದ್ಯಾನವನದ ಪುಷ್ಪಗಳಂತೆ ಪರಿವರ್ತಿಸು.  ನಿನ್ನ ಪ್ರೇಮದ ಅಪಾರ ಉದಾರತೆಯ ಮೂಲಕ ಐಕ್ಯತೆ ಹಾಗೂ ಸಮ್ಮತಿಗಾಗಿ ಏಸಗು.  ನಿನ್ನ ಏಕತ್ವ ಸ್ವರೂಪದ ಸೂಚನೆಯ ಮೂಲಕ ನಮ್ಮ ಹೃದಯಗಳನ್ನು ವಿಶಾಲಗೊಳಿಸು.  ಎಲ್ಲ ಮಾನವ ವರ್ಗದವರೂ ಕೀರ್ತಿಯ ಉತ್ತುಂಗ ಶಿಖರದಿಂದ ಪ್ರಜ್ವಲಿಸುವ ನಕ್ಷತ್ರಗಳಂತೆ ನಿನ್ನ ಜೀವಿತ ಸೌರಭದ ಮರದಲ್ಲಿ ಬೆಳೆದ ಶ್ರೇಷ್ಠ ಹಣ್ಣುಗಳೋಪಾದಿಯಲ್ಲಿ ನಿರ್ಮಿಸು.  ಸತ್ಯವಾಗಿಯೂ ನೀನು ಸರ್ವಶಕ್ತ, ಸ್ವಯಂಪರಿಪೂರ್ಣ, ದಾನಿ, ಮನ್ನಿಸುವಾತ, ಕ್ಷಮಿಸುವವ ಸರ್ವಾಂತರ್ಯಾಮಿ ಸೃಷ್ಟಿಕರ್ತ

-- Abdu'l-Bahá
