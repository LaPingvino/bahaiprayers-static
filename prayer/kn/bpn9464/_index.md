+++
title = 'Prayer bpn9464 in ಕನ್ನಡ'
author = 'Abdu'l-Bahá'
tags = ['lang-kn', 'bpn-unsorted']
+++
ಓ ಕರುಣೆಯ ಪ್ರಭುವೇ, ಇವರೆಲ್ಲ ನಿನ್ನ ಸೇವಕರು, ನಿನ್ನ ಉದಾರತೆ ಹಾಗೂ ಆಶೀರ್ವಾದಕ್ಕಾಗಿ ಕಾದು ಕುಳಿತಿರುವರು ಇಲ್ಲಿ,  ದೇವರೇ, ನಿನ್ನ ಏಕಮಾತ್ರ ಸ್ವರೂಪದ ಸೂಚನೆಯನ್ನು ಆಧಾರಗೊಳಿಸು.  ಈ ಮಾನವರಲ್ಲಿ ಅಡಗಿರುವ ಹಾಗೂ ಅಗೋಚರವಾಗಿರುವಂತೆ,  ಮಾಡಿರುವ ಸದ್ಗುಣಗಳನ್ನು ಸಾಕ್ಷಾತ್ಕರಿಸು ಹಾಗೂ ಪ್ರಕಟಿಸು. ದೇವರೇ, ನಾವು ಗಿಡಗಳಂತೆ, ನಿನ್ನ ಉದಾರತೆ ಮಳೆಯಂತೆ, ನಿನ್ನ ಔದಾರ್ಯದ ಆಸರೆಯಿಂದ ಈ ಗಿಡಗಳು ಬೆಳೆದು ಪ್ರಫುಲ್ಲಿತವಾಗುವಂತೆ ಮಾಡು.  ನಾವೆಲ್ಲ ನಿನ್ನ ಆಜ್ಞಾಪಾಲಕರು.  ಈ ಇಹ ಪ್ರಪಂಚದ ಬದುಕಿನ ಸಂಕೋಲೆಗಳಿಂದ ನಮ್ಮನ್ನು ಪಾರುಗಾಣಿಸು.  ನಾವು ಅಜ್ಞಾನಿಗಳು; ಬುದ್ಧಿವಂತರನ್ನಾಗಿ ಮಾಡು.  ನಾವು ಸತ್ತವರು, ಪ್ರಾಣಭಿಕ್ಷೆ ನೀಡು.  ನಾವು ಇಚ್ಛಾಪರರು, ಸ್ಫೂರ್ತಿ ತುಂಬು, ನಾವು ನಿರಾವಲಂಬಿಗಳು, ನಿನ್ನ ರಹಸ್ಯದ ಆಪ್ತರನ್ನಾಗಿ ಮಾಡು ನಮ್ಮನ್ನು ನಾವು ಅಗತ್ಯವುಳ್ಳವರು, ನಿನ್ನ ಅಪಾರ ಸಂಪತ್ತಿನಿಂದ ನಮ್ಮನ್ನು ಸಿರಿವಂತರನ್ನಾಗಿ ಮಾಡಿ ಅನುಗ್ರಹಿಸು.  ಭಗವಂತನೇ, ನಮ್ಮಲ್ಲಿ ಚೇತನವನ್ನು ತುಂಬು, ದೃಷ್ಟಿಯನ್ನು ನೀಡು, ಆಲಿಸುವಂತೆ ಮಾಡು.  ಜೀವಿತದ ರಹಸ್ಯಗಳ ಪರಿಚಯಗೊಳಿಸು.  ಇದರಿಂದ ನಿನ್ನ ಮಹಿಮೆಯ ಗುಟ್ಟು ನಮಗೆ ಗ್ರಹಿಕೆಯಾಗಿ ನಾವು ನಿನ್ನ ಶ್ರೇಷ್ಠತೆಯನ್ನು ಒಪ್ಪಿಕೊಳ್ಳುವಂತೆ ಮಾಡು, ಪ್ರತಿ ಔದಾರ್ಯವೂ ನಿನ್ನಿಂದ ಉತ್ಪತ್ತಿ, ಪ್ರತಿ ಅನುಗ್ರಹವೂ ನಿನ್ನದೇ, ನೀನು ಪರಾಕ್ರಮಿ ಶಕ್ತಿವಂತ, ದಾನಿ, ಘನ ಉದಾರಿ.      


*“ಸಭೆಯ ಸ್ಥಾಳದಲ್ಲಿ ಯಾವಾಗಲಾದರೂ ಜನ ಸಮೂಹವು ಒಂದು ಸೇರಿ, ದೇವರ ಸ್ತುತಿಯಲ್ಲಿ ನಿರತರಾಗಿರುವುದೋ, ಹಾಗೂ ದೇವರ ರಹಸ್ಯಗಳ ಬಗ್ಗೆ ಪರಸ್ಪರ ಮಾತನಾಡುವುದೋ, ನಿಸ್ಸಂಶಯವಾಗಿ ಪವಿತ್ರ ಆತ್ಮದ ಮಂದಾನಿಲವು ಅವರ ಮೇಲೆ ಶಾಂತವಾಗಿ ಬೀಸುವುದು ಮತ್ತು ಪ್ರತಿಯೊಬ್ಬರೂ ಅದರಲ್ಲಿ ಒಂದು ಪಾಲನ್ನು ಪಡೆಯುವರು.”
