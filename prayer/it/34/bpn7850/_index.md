+++
title = 'Prayer bpn7850 in Italiano'
author = "Bahá'u'lláh"
tags = ['lang-it', 'bpn-unsorted', "Bahá'u'lláh"]
+++
Luce e gloria, salute e lode alle Mani della Sua Causa, per le quali la luce della fortezza ha sfolgorato ed è stata dimostrata la verità che il potere di decidere appartiene a Dio, il Forte, il Potente, l’Illimitato, per le quali l’oceano della munificenza ha spumeggiato e ha spirato la fragranza dei benevoli favori di Dio, Signore dell’umanità. L’imploriamo – magnificato sia – di difenderle con la gagliardìa dei Suoi eserciti, di proteggerle con la potenza del Suo dominio e di assisterle con la Sua forza irresistibile imperante su tutto il creato. La sovranità è di Dio, Creatore dei Cieli e Signore del regno dei Nomi.
