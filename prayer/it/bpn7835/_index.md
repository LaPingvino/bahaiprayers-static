+++
title = 'Prayer bpn7835 in Italiano'
author = 'Báb'
tags = ['lang-it', 'bpn-unsorted']
+++
Gloria a Te, o Signore mio Dio! T’imploro di perdonare me e coloro che sostengono la Tua Fede. In verità Tu sei il sovrano Signore, l’Indulgente, il Generosissimo. O mio Dio! Con-cedi che quei Tuoi servi cui non è data la conoscenza siano accolti in seno alla Tua Causa, perché, appena sanno di Te, essi attestano la verità del Giorno del Giudizio e non smentiscono le rivelazioni del Tuo favore. Invia loro i pegni della Tua grazia e dovunque si trovino concedi loro in abbondanza di ciò che hai disposto per i devoti tra i Tuoi servi. In verità Tu sei il Supremo Reggitore, il Munificentissimo, il Benevolentissimo. 
O mio Dio! In pegno della Tua benevolenza e in segno di bontà della Tua presenza, fa’ discendere le effusioni della Tua generosità e della Tua grazia sulle dimore i cui abitanti abbiano abbracciata la Tua Fede. In verità, Tu sei insorpassato nel concedere il perdono. Come potrà colui cui sia negata la Tua liberalità essere contato tra i seguaci della Fede nel Tuo Giorno? 
Benedici, o mio Dio, me e coloro che crederanno nei Tuoi segni il Giorno stabilito e coloro che portino nel cuore il mio amore, un amore che Tu infondi in loro. In verità Tu sei il Signore di giustizia, il Più Eccelso.
