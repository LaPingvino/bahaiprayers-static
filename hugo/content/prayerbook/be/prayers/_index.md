+++
title = "Беларускі"
tags = ['lang=be', 'prayerbook']
+++



<a id="top"></a>


[Аб вылячэнні](#%D0%90%D0%B1+%D0%B2%D1%8B%D0%BB%D1%8F%D1%87%D1%8D%D0%BD%D0%BD%D1%96)

[Аб дапамозе](#%D0%90%D0%B1+%D0%B4%D0%B0%D0%BF%D0%B0%D0%BC%D0%BE%D0%B7%D0%B5)

[Аб навучанні Веры](#%D0%90%D0%B1+%D0%BD%D0%B0%D0%B2%D1%83%D1%87%D0%B0%D0%BD%D0%BD%D1%96+%D0%92%D0%B5%D1%80%D1%8B)

[Ахова](#%D0%90%D1%85%D0%BE%D0%B2%D0%B0)

[Блаславёны](#%D0%91%D0%BB%D0%B0%D1%81%D0%BB%D0%B0%D0%B2%D1%91%D0%BD%D1%8B)

[Выпрабаванні і цяжкасці](#%D0%92%D1%8B%D0%BF%D1%80%D0%B0%D0%B1%D0%B0%D0%B2%D0%B0%D0%BD%D0%BD%D1%96+%D1%96+%D1%86%D1%8F%D0%B6%D0%BA%D0%B0%D1%81%D1%86%D1%96)

[Вячэрняя](#%D0%92%D1%8F%D1%87%D1%8D%D1%80%D0%BD%D1%8F%D1%8F)

[Духоўныя якасці](#%D0%94%D1%83%D1%85%D0%BE%D1%9E%D0%BD%D1%8B%D1%8F+%D1%8F%D0%BA%D0%B0%D1%81%D1%86%D1%96)

[За бацькоў](#%D0%97%D0%B0+%D0%B1%D0%B0%D1%86%D1%8C%D0%BA%D0%BE%D1%9E)

[За будучых маці](#%D0%97%D0%B0+%D0%B1%D1%83%D0%B4%D1%83%D1%87%D1%8B%D1%85+%D0%BC%D0%B0%D1%86%D1%96)

[За дзяцей і моладзь](#%D0%97%D0%B0+%D0%B4%D0%B7%D1%8F%D1%86%D0%B5%D0%B9+%D1%96+%D0%BC%D0%BE%D0%BB%D0%B0%D0%B4%D0%B7%D1%8C)

[За моладзь](#%D0%97%D0%B0+%D0%BC%D0%BE%D0%BB%D0%B0%D0%B4%D0%B7%D1%8C)

[За нябожчыкаў](#%D0%97%D0%B0+%D0%BD%D1%8F%D0%B1%D0%BE%D0%B6%D1%87%D1%8B%D0%BA%D0%B0%D1%9E)

[Кароткая абавязковая малітва](#%D0%9A%D0%B0%D1%80%D0%BE%D1%82%D0%BA%D0%B0%D1%8F+%D0%B0%D0%B1%D0%B0%D0%B2%D1%8F%D0%B7%D0%BA%D0%BE%D0%B2%D0%B0%D1%8F+%D0%BC%D0%B0%D0%BB%D1%96%D1%82%D0%B2%D0%B0)

[Пасланне аб наведванні](#%D0%9F%D0%B0%D1%81%D0%BB%D0%B0%D0%BD%D0%BD%D0%B5+%D0%B0%D0%B1+%D0%BD%D0%B0%D0%B2%D0%B5%D0%B4%D0%B2%D0%B0%D0%BD%D0%BD%D1%96)

[Паўночная](#%D0%9F%D0%B0%D1%9E%D0%BD%D0%BE%D1%87%D0%BD%D0%B0%D1%8F)

[Пра кіраўніцтва](#%D0%9F%D1%80%D0%B0+%D0%BA%D1%96%D1%80%D0%B0%D1%9E%D0%BD%D1%96%D1%86%D1%82%D0%B2%D0%B0)

[Пра сустрэчы](#%D0%9F%D1%80%D0%B0+%D1%81%D1%83%D1%81%D1%82%D1%80%D1%8D%D1%87%D1%8B)

[Пра шлюб](#%D0%9F%D1%80%D0%B0+%D1%88%D0%BB%D1%8E%D0%B1)

[Ранішняя](#%D0%A0%D0%B0%D0%BD%D1%96%D1%88%D0%BD%D1%8F%D1%8F)

[Хвала і ўдзячнасць](#%D0%A5%D0%B2%D0%B0%D0%BB%D0%B0+%D1%96+%D1%9E%D0%B4%D0%B7%D1%8F%D1%87%D0%BD%D0%B0%D1%81%D1%86%D1%8C)

[Чалавецтва](#%D0%A7%D0%B0%D0%BB%D0%B0%D0%B2%D0%B5%D1%86%D1%82%D0%B2%D0%B0)



<a id="%D0%90%D0%B1+%D0%B2%D1%8B%D0%BB%D1%8F%D1%87%D1%8D%D0%BD%D0%BD%D1%96"></a> 
## Аб вылячэнні

<a id="bpn2336"></a> 
<div class="prayer"><p class='dropCap'>Імя Тваё — маё вылячэнне, о мой Божа, і ўспамін пра Цябе — маё лякарства. Блізкасць да Цябе — надзея мая, а любоў да Цябе — мая спадарожніца. Твая міласэрнасць да мяне — маё вылячэнне і дапамога як у гэтым свеце, так і ў свеце наступным. Ты, сапраўды, Найшчодры, Той, Хто ўсё ведае, Усямудры.</p></div>

-- Bahá'u'lláh

Prayer bpn2336 (bpn2336) 

[bahaiprayers.net 2336](https://bahaiprayers.net/Book/Single/14/2336)

[⬆️](#top)

----



<a id="%D0%90%D0%B1+%D0%B4%D0%B0%D0%BF%D0%B0%D0%BC%D0%BE%D0%B7%D0%B5"></a> 
## Аб дапамозе

<a id="bpn2337"></a> 
<div class="prayer"><p class='dropCap'>О Ты, Чыім тварам я захапляюся, Чыя прыгажосць — свяцілішча маё, Чыё прыстанішча — мая мэта, Чыя хвала — мая надзея, Чыё наканаванне — мой спадарожнік, Чыя любоў — прычына быцця майго, Чыё ўпамінанне— маё суцяшэнне, Чыя блізкасць — мая прага, Чыя прысутнасць — найдаражэйшае жаданне і найвышэйшае імкненне маё; малю Цябе, — не адмаўляй мне ў тым, што вызначыў Ты для выбраных сярод слугаў Тваіх. Надзялі мяне дабром гэтага свету і будучага.</p><p>Ты, сапраўды, Цар усіх людзей. Няма Бога, акрамя Цябе, Таго, Хто заўсёды выбачае, Найшчодрага.</p></div>

-- Bahá'u'lláh

Prayer bpn2337 (bpn2337) 

[bahaiprayers.net 2337](https://bahaiprayers.net/Book/Single/14/2337)

[⬆️](#top)

----



<a id="%D0%90%D0%B1+%D0%BD%D0%B0%D0%B2%D1%83%D1%87%D0%B0%D0%BD%D0%BD%D1%96+%D0%92%D0%B5%D1%80%D1%8B"></a> 
## Аб навучанні Веры

<a id="bpn2339"></a> 
<div class="prayer"><p class='dropCap'>О мой Божа, дапамажы слузе Твайму ўзвысіць Слова, абвергнуць марнае і лжывае, устанавіць ісціну, шырока распаўсюдзіць святыя вершы, адкрыць веліч і даць ранішняму святлу ўзысці ў сэрцах праведных.</p><p>Ты, сапраўды, Шчодры. Ты Той, Хто выбачае.</p></div>

-- Abdu'l-Bahá

Prayer bpn2339 (bpn2339) 

[bahaiprayers.net 2339](https://bahaiprayers.net/Book/Single/14/2339)

[⬆️](#top)

----



<a id="%D0%90%D1%85%D0%BE%D0%B2%D0%B0"></a> 
## Ахова

<a id="bpn2335"></a> 
<div class="prayer"><p class='dropCap'>Хай будзе ўсхвалена імя Тваё, о Госпадзе, о мой Божа! Малю Цябе імем Тваім, праз якое прабіў час, і адбылося Уваскрэсенне, і страх, і трымценне ахапілі ўсіх, хто ёсць у нябёсах і на зямлі — пралі з нябёсаў Тваёй міласэрнасці і аблокаў Твайго пяшчотнага спачування тое, што ўзрадуе сэрцы слугаў Тваіх, якія звярнуліся да Цябе і дапамаглі Справе Тваёй.</p><p>Зберажы слугаў Тваіх і Тваіх служанак, о мой Госпадзе, ад джалаў марнага летуцення і дарэмных уяўленняў і дай ім з рук Тваёй міласці глыток павольнай плыні Тваіх ведаў.</p><p>Ты, сапраўды, Усемагутны, Найузвышаны. Ты заўсёды выбачаеш. Ты Найшчодры.</p></div>

-- Bahá'u'lláh

Prayer bpn2335 (bpn2335) 

[bahaiprayers.net 2335](https://bahaiprayers.net/Book/Single/14/2335)

[⬆️](#top)

----



<a id="%D0%91%D0%BB%D0%B0%D1%81%D0%BB%D0%B0%D0%B2%D1%91%D0%BD%D1%8B"></a> 
## Блаславёны

<a id="bpn2326"></a> 
<div class="prayer"><p class='dropCap'>Благаславёны куточак, і дом, і месца,і горад, і сэрца, і гара,і прытулак, і пячора, і лагчына, і зямля,і мора, і выспа, і луг,дзе Бога ўпамянулі і ўсхвалілі Яго.</p></div>

-- Abdu'l-Bahá

Prayer bpn2326 (bpn2326) 

[bahaiprayers.net 2326](https://bahaiprayers.net/Book/Single/14/2326)

[⬆️](#top)

----



<a id="%D0%92%D1%8B%D0%BF%D1%80%D0%B0%D0%B1%D0%B0%D0%B2%D0%B0%D0%BD%D0%BD%D1%96+%D1%96+%D1%86%D1%8F%D0%B6%D0%BA%D0%B0%D1%81%D1%86%D1%96"></a> 
## Выпрабаванні і цяжкасці

<a id="bpn2338"></a> 
<div class="prayer"><p class='dropCap'>Хто пазбаўляе ад цяжкасцяў, акрамя Бога? Скажы: усхвалены будзь Бог! Ён ёсць Бог! Усе слугі Яго і ўсе выконваюць Яго загады.</p></div>

-- Báb

Prayer bpn2338 (bpn2338) 

[bahaiprayers.net 2338](https://bahaiprayers.net/Book/Single/14/2338)

[⬆️](#top)

----



<a id="%D0%92%D1%8F%D1%87%D1%8D%D1%80%D0%BD%D1%8F%D1%8F"></a> 
## Вячэрняя

<a id="bpn2329"></a> 
<div class="prayer"><p class='dropCap'>О мой Божа, мой Гаспадар, Мэта імкнення майго! Твой слуга шукае сну ў прытулку Тваёй міласэрнасці і спачыну пад полагам Ласкі Тваёй, молячы пра клопат Твой і Тваю абарону.</p><p>Прашу Цябе, о Гасподзь мой, нядрэмным вокам Сваім ахоўвай мой позірк, каб не бачыць мне іншага, акрамя Цябе. Узмацні праніклівасць вачэй маіх, каб распазнаць ім знакі Твае і ўгледзець Небасхіл Твайго Адкравення. Ты ёсць Той, перад выяўленнямі ўсемагутнасці Якога трымціць самая сутнасць сілы.</p><p>Няма Бога, акрамя Цябе, Усемагутнага, Усёпераможнага, Неабмежаванага.</p></div>

-- Bahá'u'lláh

Prayer bpn2329 (bpn2329) 

[bahaiprayers.net 2329](https://bahaiprayers.net/Book/Single/14/2329)

[⬆️](#top)

----



<a id="%D0%94%D1%83%D1%85%D0%BE%D1%9E%D0%BD%D1%8B%D1%8F+%D1%8F%D0%BA%D0%B0%D1%81%D1%86%D1%96"></a> 
## Духоўныя якасці

<a id="bpn2334"></a> 
<div class="prayer"><p class='dropCap'>Ствары ўва мне чыстае сэрца, о мой Божа, і сумленне спакойнае ўва мне аднаві, о Надзея мая! Духам сілы сцвердзі мяне ў Справе Тваёй, о Найлюбасны мой, і святлом славы Тваёй адкрый мне Твой шлях, о Ты, Мэта імкнення майго! Сілаю Тваёй бязмежнай моцы ўзнясі мяне да нябёсаў святасці Тваёй, о Выток майго быцця, і павевамі вечнасці Тваёй узрадуй мяне, о Ты, Хто ёсць мой Бог! Хай мне навеюць спакой несціханыя напевы Твае, о мой Спадарожнік; хай скарбы Твайго спрадвечнага аблічча вызваляць мяне ад усяго, акрамя Цябе, о мой Гаспадар, і хай прынясуць мне радасць весткі аб адкрыцці нятленнай Сутнасці Тваёй, О Ты, Хто ёсць з яўных найяўнейшы, найпатаемнейшы з патаемных!</p></div>

-- Bahá'u'lláh

Prayer bpn2334 (bpn2334) 

[bahaiprayers.net 2334](https://bahaiprayers.net/Book/Single/14/2334)

[⬆️](#top)

----



<a id="%D0%97%D0%B0+%D0%B1%D0%B0%D1%86%D1%8C%D0%BA%D0%BE%D1%9E"></a> 
## За бацькоў

<a id="bpn2340"></a> 
<div class="prayer"><p class='dropCap'>Прашу Твайго выбачэння, о мой Божа, і малю аб дараванні адпаведна таму, як Ты жадаеш слугам Тваім звяртацца да Цябе. Прашу Цябе змыць грахі нашы, як належыць уладарству Твайму, і прабач мяне, маіх бацькоў і тых, хто па Тваім меркаванні ўвайшоў у пакоі любові Тваёй, як адпавядае бязмежнаму панаванню Твайму і славе Тваёй нябеснай моцы.</p><p>О мой Божа! Ты натхніў душу маю ўзнесці маленні да Цябе, і каб ні Ты, я не звярнуўся б да Цябе. Усхвалены Ты і праслаўлены; я ўсхваляю Цябе, таму што Ты адкрыўся мне, і прашу дараваць мне, таму што нестае мяне на здзяйсненне абавязку пазнаваць Цябе і не здолеў я ісці шляхам Тваёй любові.</p></div>

-- Báb

Prayer bpn2340 (bpn2340) 

[bahaiprayers.net 2340](https://bahaiprayers.net/Book/Single/14/2340)

[⬆️](#top)

----



<a id="%D0%97%D0%B0+%D0%B1%D1%83%D0%B4%D1%83%D1%87%D1%8B%D1%85+%D0%BC%D0%B0%D1%86%D1%96"></a> 
## За будучых маці

<a id="bpn2341"></a> 
<div class="prayer"><p class='dropCap'>Мой Госпадзе! Мой Госпадзе! Усхваляю Цябе і дзякую за тое, чым Ты адарыў Тваю пакорлівую служанку, Тваю рабу, якая моліць і просіць Цябе, таму што Ты, сапраўды, накіраваў яе ў Твае яўнае Царства і даў ёй пачуць Твой узвышаны Покліч у гэтым непрадказальным свеце і ўгледзець Знакі Твае, што пацвярджаюць з’яўленне Твайго пераможнага панавання над усімі рэчамі.</p><p>О мой Госпадзе, я прысвячаю тое, што ў маім улонні, Табе. Дай жа яму стаць вартым пахвалы дзіцём у Тваім Царстве, шчаслівым, дзякуючы Тваёй прыхільнасці і шчодрасці Тваёй; і дай яму развівацца і расці пад апекай Тваёй адукацыі. Сапраўды, Ты Літасцівы! Сапраўды, Ты Гасподзь Вялікай Міласці!</p></div>

-- Abdu'l-Bahá

Prayer bpn2341 (bpn2341) 

[bahaiprayers.net 2341](https://bahaiprayers.net/Book/Single/14/2341)

[⬆️](#top)

----



<a id="%D0%97%D0%B0+%D0%B4%D0%B7%D1%8F%D1%86%D0%B5%D0%B9+%D1%96+%D0%BC%D0%BE%D0%BB%D0%B0%D0%B4%D0%B7%D1%8C"></a> 
## За дзяцей і моладзь

<a id="bpn2331"></a> 
<div class="prayer"><p class='dropCap'>О Ты, Госпадзе добры! Цудоўныя дзеці гэтыя — тварэнне рук Тваёй магутнасці і дзівосныя знакі Тваёй велічы. О Божа! Абарані гэтых дзяцей, літасціва дапамажы іх адукацыі і дай ім паслужыць свету людзей. О Божа! Дзеці гэтыя — перлы, хай будуць яны выпешчаныя ў жамчужніцы Твайго пяшчотнага клопату.</p><p>Ты ёсць Шчодры, Усёлюбячы.</p></div>

-- Abdu'l-Bahá

Prayer bpn2331 (bpn2331) 

[bahaiprayers.net 2331](https://bahaiprayers.net/Book/Single/14/2331)

[⬆️](#top)

----



<a id="%D0%97%D0%B0+%D0%BC%D0%BE%D0%BB%D0%B0%D0%B4%D0%B7%D1%8C"></a> 
## За моладзь

<a id="bpn2333"></a> 
<div class="prayer"><p class='dropCap'>О Госпадзе! Зрабi прамянiстай гэту юную iстоту i адары шчодрасцю Тваёй гэтае слабае стварэнне. Надзялі яго ведамi, дазволь яму штозолку набываць сiлы i ахоўвай яго ў прытулку Тваёй абароны, каб вызваліцца яму ад памылковых поглядаў, прысвяцiць сябе служэнню Справе Тваёй, накіроўваць тых, хто заблудзіўся, весці няшчасных, вызваляць заняволеных i абуджаць нядбайных, каб усе былi дабраславёныя Тваім упамінаннем i хвалою. Ты Магутны i Моцны.</p></div>

-- Abdu'l-Bahá

Prayer bpn2333 (bpn2333) 

[bahaiprayers.net 2333](https://bahaiprayers.net/Book/Single/14/2333)

[⬆️](#top)

----



<a id="%D0%97%D0%B0+%D0%BD%D1%8F%D0%B1%D0%BE%D0%B6%D1%87%D1%8B%D0%BA%D0%B0%D1%9E"></a> 
## За нябожчыкаў

<a id="bpn2342"></a> 
<div class="prayer"><p class='dropCap'>О мой Божа! О Ты, Хто выбачае грахі, надзяляе дарамі, развейвае смутак! Сапраўды, я малю Цябе дараваць грахі тым, хто пакінуў цялеснае ўбранне свае і ўзнёсся да свету духоўнага.</p><p>О мой Госпадзе! Ачысці іх ад грахоў, развей іх журботы, ператвары іх цемру ў святло. Дай ім увайсці ў сад шчасця, абмый іх найчысцейшаю вадою і дазволь ім сузіраць веліч Тваю на самай узвышанай гары.</p></div>

-- Abdu'l-Bahá

Prayer bpn2342 (bpn2342) 

[bahaiprayers.net 2342](https://bahaiprayers.net/Book/Single/14/2342)

[⬆️](#top)

----



<a id="%D0%9A%D0%B0%D1%80%D0%BE%D1%82%D0%BA%D0%B0%D1%8F+%D0%B0%D0%B1%D0%B0%D0%B2%D1%8F%D0%B7%D0%BA%D0%BE%D0%B2%D0%B0%D1%8F+%D0%BC%D0%B0%D0%BB%D1%96%D1%82%D0%B2%D0%B0"></a> 
## Кароткая абавязковая малітва

<a id="BH11209"></a> 
<div class="prayer"><p><i>(Творыцца штосуткі паміж поўднем і захадам сонца)</i></p><p class='dropCap'>Я сведчу, о мой Божа, што Ты стварыў мяне, каб я спазнаў Цябе і пакланяўся Табе. Сведчу ў гэты час пра немач сваю і Тваю моц, пра беднасць сваю і Тваё багацце.</p><p>Няма іншага Бога, акрамя Цябе, Памочніка ў небяспецы, Самаіснага.</p></div>

-- Bahá'u'lláh

Short Obligatory Prayer (BH11209) «[Papiamentu](../../pap/prayers/#BH11209)» «[العربية](../../ar/prayers/#BH11209)» «[አማርኛ.](../../am/prayers/#BH11209)» «[Česky](../../cs/prayers/#BH11209)» «[Chamorro](../../ch/prayers/#BH11209)» «[English](../../en/prayers/#BH11209)» «[Bosanski](../../bs/prayers/#BH11209)» «[Corsica](../../co/prayers/#BH11209)» «[Deutsch](../../de/prayers/#BH11209)» «[Slovensky](../../sk/prayers/#BH11209)» «[Azərbaycan](../../az/prayers/#BH11209)» «[Cymraeg](../../cy/prayers/#BH11209)» «[বাংলা](../../bn/prayers/#BH11209)» «[Nederlands](../../nl/prayers/#BH11209)» «[Français](../../fr/prayers/#BH11209)» «[Vanuatu](../../bi/prayers/#BH11209)» «[Português (BR)](../../pt/prayers/#BH11209)» «[български](../../bg/prayers/#BH11209)» «[Dansk](../../da/prayers/#BH11209)» «[Frysk](../../fy/prayers/#BH11209)» «[Esperanto](../../eo/prayers/#BH11209)» «[Afrikaans](../../af/prayers/#BH11209)» «[Català](../../ca/prayers/#BH11209)» 

[bahaiprayers.net 2327](https://bahaiprayers.net/Book/Single/14/2327)

[⬆️](#top)

----



<a id="%D0%9F%D0%B0%D1%81%D0%BB%D0%B0%D0%BD%D0%BD%D0%B5+%D0%B0%D0%B1+%D0%BD%D0%B0%D0%B2%D0%B5%D0%B4%D0%B2%D0%B0%D0%BD%D0%BD%D1%96"></a> 
## Пасланне аб наведванні

<a id="bpn2346"></a> 
<div class="prayer"><p><i>Гэтую малітву адкрыў Абдул-Баха. Яна чытаецца ў Яго Усыпальні. Таксама яна прыдатная і для асабістай малітвы.</i></p><p><i>Абдул-Баха кажа: "Хто б ні прамаўляў гэтую малітву са сціпласцю і запалам, прынясе задавальненне і радасць сэрцу гэтага слугі; гэта будзе нібыта сустрэча з Ім твар у твар".</i></p><p class='dropCap'>Ён Усяслаўны!</p><p>О Божа, мой Божа! Сціплы і поўны слёз, я ўздымаю свае ўмольныя рукі да Цябе і пасыпаю свой твар пылам Твайго Парога, што ўзвышаны над ведамі дасведчаных і хвалою ўсіх, хто славіць Цябе. Літасціва паглядзі на Твайго слугу, пакорнага і сціплага каля Тваіх дзвярэй, позіркам вока Тваёй міласэрнасці і акуні яго ў Акіян Тваёй векавечнай міласці.</p><p>Госпадзе! Бедны і сціплы слуга Твой, які зачараваны Табой і моліць Цябе, нявольнік у Тваёй руцэ, палымяна молячы Цябе, давяраючы Табе, у слязах перад лікам Тваім, заклікаючы і ўмольваючы Цябе, гаворыць:</p><p>О Госпадзе, мой Божа! Дай мне Тваёй міласці служыць тым, каго Ты любіш, умацуй маю залежнасць ад Цябе, азары маё аблічча святлом захаплення ў Тваім двары святасці і святлом малітвы Твайму Царству велічы. Дапамажы мне быць самаадданым каля нябеснага ўваходу ў Тваю браму і вызваліцца ад усяго ў Тваіх свяшчэнных межах. Госпадзе! Дай мне піць з келіха бескарыслівасці; апрані мяне ў яе адзенне і акуні мяне ў яе акіян. Зрабі мяне падобным да пылу на шляху тых, каго Ты любіш, і дазволь мне ахвяраваць сваю душу зямлі, якой надалі высакароднасць сляды выбраннікаў Тваіх на Тваім шляху, о Гасподзь славы ў Вышніх!</p><p>З гэтай малітвай Твой слуга звяртаецца да Цябе на золку і ў начны час. Здзейсні жаданне ягонага сэрца, О Госпадзе! Азары ягонае сэрца, узрадуй ягоную душу, запалі ягонае святло, каб ён мог служыць Справе Тваёй і Тваім слугам.</p><p>Ты Той, Хто надзяляе, Спагадлівы, Найшчодры, Літасцівы, Міласцівы, Спачувальны.</p></div>

-- Abdu'l-Bahá

Prayer bpn2346 (bpn2346) 

[bahaiprayers.net 2346](https://bahaiprayers.net/Book/Single/14/2346)

[⬆️](#top)

----



<a id="%D0%9F%D0%B0%D1%9E%D0%BD%D0%BE%D1%87%D0%BD%D0%B0%D1%8F"></a> 
## Паўночная

<a id="bpn2330"></a> 
<div class="prayer"><p><i>О шукальнік Ісціны! Калі жадаеш, каб Бог адкрыў вока тваё, ты павінен прасіць Бога, маліцца Яму і шчыра размаўляць з Ім апоўначы, гаворачы:</i></p><p class='dropCap'>О Госпадзе, я звярнуў свой твар да Твайго Царства Адзінства і паглыбіўся ў мора Тваёй міласэрнасці. О Госпадзе, прасвятлі мой зрок сузіраннем Тваіх агнёў у гэтае цёмнае ночы і зрабі мяне шчаслівым ад віна Тваёй любові ў гэты цудоўны век. О Госпадзе, дай мне пачуць Твой покліч і расчыні перад тварам маім дзверы нябёсаў Тваіх, каб убачыць мне святло Славы Тваёй і стаць прывабленым да Тваёй Прыгажосці.</p><p>Сапраўды, Ты Той, Хто дае, Шчодры, Міласэрны, Той, Хто выбачае.</p></div>

-- Abdu'l-Bahá

Prayer bpn2330 (bpn2330) 

[bahaiprayers.net 2330](https://bahaiprayers.net/Book/Single/14/2330)

[⬆️](#top)

----



<a id="%D0%9F%D1%80%D0%B0+%D0%BA%D1%96%D1%80%D0%B0%D1%9E%D0%BD%D1%96%D1%86%D1%82%D0%B2%D0%B0"></a> 
## Пра кіраўніцтва

<a id="bpn2332"></a> 
<div class="prayer"><p class='dropCap'>О Божа, накіроўвай мяне, абараняй мяне, зрабі мяне светачам яркім і зіхатлівай зоркай! Ты Магутны і Моцны.</p></div>

-- Abdu'l-Bahá

Prayer bpn2332 (bpn2332) 

[bahaiprayers.net 2332](https://bahaiprayers.net/Book/Single/14/2332)

[⬆️](#top)

----



<a id="%D0%9F%D1%80%D0%B0+%D1%81%D1%83%D1%81%D1%82%D1%80%D1%8D%D1%87%D1%8B"></a> 
## Пра сустрэчы

<a id="bpn2345"></a> 
<div class="prayer"><p class='dropCap'>О Ты, добры Госпадзе! Вось слугі Твае, што сабраліся на гэтую сустрэчу, звярнуліся да Твайго Царства, і патрэбны ім Твае дары і дабраславенні. О Божа! Праяві і зрабі яўнымі знакі Твайго адзінства, якія былі змешчаныя ва ўсіх сутнасцях жыцця. Адкрый і разгарні дабрадзейнасці, якія Ты зрабіў прыхаванымі і ўтоенымі ў гэтых чалавечых існасцях.</p><p>О Божа! Мы як расліны, а шчодрасць Твая падобна да дажджу, ажыві расліны гэтыя і дай ім вырасці праз дары Твае. Мы слугі Твае, вызвалі нас ад кайданоў матэрыяльнага існавання. Мы недасведчаныя – зрабі нас мудрымі. Мы мёртвыя – ажыві нас. Мы матэрыяльныя – надзялі нас духам. Мы абяздоленыя – дай нам спазнаць Твае тайны. Мы ў нястачы – узбагаці і благаславі нас з Тваёй бязмежнай скарбніцы. О Божа! Уваскрасі нас, дай нам зрок, дай нам слых, азнаёмь нас з таямніцамі жыцця, каб сакрэты Царства Твайго маглі адкрыцца нам у гэтым свеце існавання і каб мы маглі спавядаць Тваё адзінства. Кожны дар паходзіць ад Цябе, кожнае дабраславенне Тваё ёсць. </p><p>Ты магутны. Ты моцны. Ты Падаўца і Ты Вечнашчодры.</p></div>

-- Abdu'l-Bahá

Prayer bpn2345 (bpn2345) 

[bahaiprayers.net 2345](https://bahaiprayers.net/Book/Single/14/2345)

[⬆️](#top)

----



<a id="%D0%9F%D1%80%D0%B0+%D1%88%D0%BB%D1%8E%D0%B1"></a> 
## Пра шлюб

<a id="bpn2347"></a> 
<div class="prayer"><p class='dropCap'>Ён Той, Хто надзяляе, Шчодры.</p><p>Хвала Богу, Спрадвечнаму, Вечнаіснуючаму, Нязменнаму, Адвечнаму! Ён, Хто сведчыць у Сваёй Сутнасці, што, сапраўды, Ён Адзін, Адзіны, Той, для Каго не існуе перашкодаў, Узвышаны. Мы сведчым, што, сапраўды, няма Бога, акрамя Яго, прызнаваючы і спавядаючы Яго Адзінства. Ён вечна прабывае ў недасягальных вышынях, на вяршынях Сваёй Узвышанасці, асвячоны вышэй за ўпамінанне ўсіх, акрамя Самога Сябе, незалежны ад апісання ўсіх, апроч Сябе.</p><p>І калі Ён пажадаў праявіць ласку і дабрадзейнасць да людзей і прывесці свет у парадак, Ён адкрыў прадпісанні і стварыў законы; сярод іх устанавіў Ён закон шлюбу, зрабіў яго падобным да крэпасці дабрабыту і ратавання, і прадпісаў нам яго ў тым, што было паслана з нябёсаў святасці у Яго Наісвяцейшай Кнізе. Ён кажа, Вялікая Слава Яго: “Бярыце шлюб, о людзі, каб ад вас мог з’явіцца той, хто прыгадае Мяне сярод слугаў Маіх; гэта адзін з Маіх запаветаў вам; падпарадкоўвайцеся яму як дапамозе для вас”.</p></div>

-- Bahá'u'lláh

Prayer bpn2347 (bpn2347) 

[bahaiprayers.net 2347](https://bahaiprayers.net/Book/Single/14/2347)

[⬆️](#top)

----



<a id="%D0%A0%D0%B0%D0%BD%D1%96%D1%88%D0%BD%D1%8F%D1%8F"></a> 
## Ранішняя

<a id="bpn2328"></a> 
<div class="prayer"><p class='dropCap'>У прытулку Тваім, о мой Божа, абудзіўся я; той жа, хто шукае прытулку гэтага, мусіць знаходзіцца ў Свяцілішчы Тваёй аховы і ў Цвярдыні абароны Тваёй. Азары маю ўнутраную сутнасць, о Гасподзь мой, зіхаценнем Досвітку Твайго Адкравення, падобна да таго, як Ты азарыў маю знешнюю сутнасць ранішнім святлом Тваёй міласці.</p></div>

-- Bahá'u'lláh

Prayer bpn2328 (bpn2328) 

[bahaiprayers.net 2328](https://bahaiprayers.net/Book/Single/14/2328)

[⬆️](#top)

----



<a id="%D0%A5%D0%B2%D0%B0%D0%BB%D0%B0+%D1%96+%D1%9E%D0%B4%D0%B7%D1%8F%D1%87%D0%BD%D0%B0%D1%81%D1%86%D1%8C"></a> 
## Хвала і ўдзячнасць

<a id="bpn2343"></a> 
<div class="prayer"><p class='dropCap'>Усякая хвала, о мой Божа, Табе няхай будзе, Хто ёсць выток усякай славы і велічы, сілы і гонару, вярхоўнай улады і панавання, узвышанасці і літасці, глыбокай пашаны і моцы. Каму жадаеш, даеш Ты наблізіцца да Найвялікшага Акіяна, і каму жадаеш, дорыш гонар прызнаць Тваё Найстаражытнейшае Iмя. З усіх тых, хто ёсць у нябёсах і на зямлі, ніхто не можа супрацьстаяць дзеянню Тваёй уладарнай волі. Адвеку правіш ты ўсім стварэннем і Ты будзеш заўжды працягваць уладарыць над усім створаным. Няма іншага Бога, акрамя Цябе, Усемагутнага, Найузвышанага, Усямоцнага, Усямудрага.</p><p>Азары, о Госпадзе, твары слугаў Тваіх, каб яны маглі ўгледзець Цябе; ачысці сэрцы іх, каб яны маглі звярнуцца да двара Тваіх нябесных міласцей і прызнаць Таго, Хто ёсць Увасабленне Тваё і Світанне Iснасці Тваёй. Сапраўды, Ты ёсць Гасподзь усіх сусветаў. Няма іншага Бога, акрамя Цябе, Вольнадзейнага, Каму ўсё пакараецца.</p></div>

-- Bahá'u'lláh

Prayer bpn2343 (bpn2343) 

[bahaiprayers.net 2343](https://bahaiprayers.net/Book/Single/14/2343)

[⬆️](#top)

----



<a id="%D0%A7%D0%B0%D0%BB%D0%B0%D0%B2%D0%B5%D1%86%D1%82%D0%B2%D0%B0"></a> 
## Чалавецтва

<a id="bpn2344"></a> 
<div class="prayer"><p class='dropCap'>О Ты, добры Госпадзе! Ты стварыў усё чалавецтва з аднаго роду. Ты загадаў, каб усе належалі да адной сям’i. У Тваёй святой прысутнасцi яны ўсе слугi Твае і ўвесь род людскі ўкрыты пад Тваім Шатром; усе сабраліся за Тваім Сталом Шчодрасці, усе азораны Святлом Твайго Наканавання.</p><p>О Божа! Ты добры да ўсiх, Ты даеш сродкі для існавання ўсiм, даеш прытулак усiм, дорыш жыццё ўсім. Усiх і кожнага надзяліў Ты талентамі і здольнасцямі, і ўсе агорнутыя Акіянам Тваёй Міласэрнасці.</p><p>О Госпадзе добры! Аб’яднай усіх. Дазволь рэлігіям пагадзіцца і зрабі адным усе народы, каб яны маглі лічыць адзін аднаго адною сям’ёю і ўсю зямлю – адзіным домам. Хай усе яны жывуць у поўнай згодзе.</p><p>О Божа! Узвысь сцяг адзінства чалавецтва!</p><p>О Божа! Устанаві Найвялікшы Мір!</p><p>Змацуй, о Божа, сэрцы разам!</p><p>О Ты, добры Ойча, Божа! Узрадуй нашыя сэрцы водарам Тваёй любові! Праясні зрок наш святлом Твайго Кіраўніцтва! Дай нашаму слыху асалоду ад мелодыі Твайго Слова і дай нам усім прытулак у Цвярдыні Твайго Наканавання!</p><p>Ты ёсць Магутны і Моцны, Ты Той, Хто выбачае, і Той, Хто не зважае на недахопы ўсяго чалавецтва.</p></div>

-- Abdu'l-Bahá

Prayer bpn2344 (bpn2344) 

[bahaiprayers.net 2344](https://bahaiprayers.net/Book/Single/14/2344)

[⬆️](#top)

----




