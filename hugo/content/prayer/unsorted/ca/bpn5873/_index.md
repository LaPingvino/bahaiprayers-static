+++
title = "Prayer bpn5873 in Català"
author = "Bahá'u'lláh"
tags = ['lang-ca', 'prayer-', "author-Bahá'u'lláh", "category-unsorted", "cat-Il·Luminació"]
+++
##Lloança

Tota lloança sigui per Tu,oh Déu meu, Qui ets la font de tota glòria i majestat, de grandesa i honor, de sobirania i domini, de sublimitat i gràcia, d’admiració i força. A Qui Tu vols, li fas acostar-se a l’Oceà Més Gran i a qui Tu desitges li confereixes l’honor de reconèixer el Teu Molt Antic Nom. De tots els qui estan en el cel i en la terra, ningú pot resistir-se a l’acció de la Teva sobirana Voluntat. Des de tota l’eternitat Tu regires tota la creació i per sempre continuaràs exercint el Teu domini sobre tot el creat. No hi ha altre Déu més que Tu, l’Omnipotent, l’Exaltadíssim, el Tot Poderós, el Tot Savi. 
Il·lumina, oh Senyor, els rostres dels Teus serfs perquè puguin contemplar-te, i neteja els seus cors perquè puguin girar-se envers la cort dels Teus favors celestials i reconèixer a Aquell qui és la Manifestació del Teu Ser i l’Aurora de la Teva Essència. Veritablement Tu ets el Senyor de Tots els mons. No hi ha Déu tret de Tu, el Lliure, Qui tot ho domina.

(Source category: Il·Luminació)
(Bahaiprayers.net ID: 5873)
