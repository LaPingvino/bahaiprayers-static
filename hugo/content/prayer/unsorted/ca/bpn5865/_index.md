+++
title = "Prayer bpn5865 in Català"
author = "Bahá'u'lláh"
tags = ['lang-ca', 'prayer-', "author-Bahá'u'lláh", "category-unsorted", "cat-Guariment"]
+++
##Dones

Glòria sia a Tu, oh Senyor Déu meu! Et prego pel Teu Nom, mitjançant el qual Aquell qui és la Teva Bellesa ha estat establert en el tron de la Teva Causa, i pel Teu Nom (mitjançant el qual Tu canvies totes les coses, reuneixes totes les coses, demanes compte a totes les coses, premies totes les coses, preserves totes les coses i sustentes totes les coses), et prego que guardis a aquesta serva que ha fugit a refugiar-se en Tu, ha cercat la protecció d’Aquell en qui Tu mateix estàs manifest i ha posat tota la seva fe i confiança en Tu.
Ella està malalta, oh Déu meu, i s’ha posat a l’ombra de l’arbre del Teu guariment; està afligida i ha fugit cap a la ciutat de la Teva protecció; està abatuda i s’ha apressat cap a la deu de la Teva tranquil·litat; està carregada de pecats i ha dirigit el seu rostre cap a la cort de la Teva misericòrdia.
Abilla-la, per la Teva sobirania i amorosa bondat, oh Déu meu i estimat, amb la vestidura del Teu bàlsam i guariment, i dóna-li a beure del calze de la teva misericòrdia i favors. Protegeix-la, a més, de tota aflicció i dolença, i de tot dolor i malaltia i de tot allò que et sigui detestable.
Tu en veritat, estàs immensament exaltat per sobre de tot el que no siguis Tu mateix. Tu ets veritablement el Guaridor, el qui és suficient per a tot, el Preservador, Qui sempre perdona, el Més Misericordiós.

(Source category: Guariment)
(Bahaiprayers.net ID: 5865)
