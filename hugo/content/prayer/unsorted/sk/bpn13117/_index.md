+++
title = "Prayer bpn13117 in Slovensky"
author = "Abdu'l-Bahá"
tags = ['lang-sk', 'prayer-', "author-Abdu'l-Bahá", "category-unsorted", "cat-Pomoc a podpora"]
+++
Ó Ty láskavý Pane! Sme služobníci Tvojho prahu a utiekame sa do bezpečia pri Tvojich svätých dverciach. Nehľadáme iné útočisko než tento silný pilier. Záštitu nevyhľadávame nikde inde ako pod Tvojou ochranou. Ochraňuj nás, požehnaj nás, podporuj nás. Daj, aby sme milovali len Tvoju vôľu, vyslovovali len Tvoju chválu, kráčali len po chodníku pravdy, aby sme zbohatli natoľko, že sa zbavíme všetkého okrem Teba, aby sme dostali svoje dary z mora Tvojho dobrodenia, aby sme vždy velebili Tvoju vec a doširoka-doďaleka rozširovali Tvoje ľúbezné vône, aby sme zabudli na samých seba a zaoberali sa len Tebou, aby sme sa všetkého vzdali a nechali sa Tebou uniesť.
Ó Ty Poskytovateľ, ó Ty Odpúšťajúci! Udeľ nám Svoju milosť a láskyplnosť, Svoje dary a podarúnky a napomáhaj nám, aby sme dosiahli svoj cieľ. Ty si Silný, Schopný, Vediaci, Vidiaci, a si vskutku Štedrý a vskutku si nadovšetko Milosrdný a Ty si vskutku vždy Odpúšťajúci, Ten, komu sa vzdáva pokánie, Ten, kto odpúšťa i tie najťažšie hriechy.

(Source category: Pomoc a podpora)
(Bahaiprayers.net ID: 13117)
