+++
title = "Prayer bpn1364 in فارسی"
author = "Bahá'u'lláh"
tags = ['lang-fa', 'prayer-', "author-Bahá'u'lláh", "category-unsorted", "cat-طلب عفو و بخشش"]
+++
اِلهَا مَعبُودا مَسجودا
به‌يك كلمه از كلماتِ عُليا ارض و سَما را خلق فرمودی و به‌يك قطره از دريایِ جودت وجود را موجود نمودی. توئی مقتدری كه قوّت و قدرت جَبابرۀ ارض و فراعنۀ بلاد تو را از اراده منع ننمود. ای كريم، فقيری به‌ بابت توجّه نموده و ضعيفی به حَبل اقتدارت تمسّك جُسته، از تو كَرَمِ قديمت را مي‌طلبد و عفوِ جديدت را سائل و آمل، او را از دريای فضلت محروم منما و از كُوثَرِ زندگانی ابدی ممنوع مساز. توئی قادر و توانا. ای پروردگار، ذرّات عالم بر غَنايت گواهند و بر فضلت مُقرّ و مُعتَرف، آيا مثل تو غنی مثل منی فقير را محروم مي‌نمايد؟ حاشا وَكَلّا. اَشهَدُ وَ يَشهَدُ كُلّ الاشياء بِأنّكَ اَنتَ اَكرَمُ‌الأكرَمينَ وَاَرحَمُ‌الرّاحِمينَ.

(Source category: طلب عفو و بخشش)
(Bahaiprayers.net ID: 1364)
