+++
title = "Prayer bpn7083 in ελληνικά"
author = "Abdu'l-Bahá"
tags = ['lang-el', 'prayer-', "author-Abdu'l-Bahá", "category-unsorted", "cat-ΓΙΑ ΜΕΛΛΟΥΣΕΣ ΜΗΤΕΡΕΣ"]
+++
Κύριέ µου! Κύριέ µου! Σε δοξάζω και Σε ευχαριστώ για εκείνο που Εσύ έχεις παραχωρήσει στην ταπεινή Σου δούλη, τη σκλάβα Σου, που Σε ικετεύει και Σε εκλιπαρεί, γιατί Εσύ, αληθινά, την έχεις οδηγήσει στο φανερό Σου Βασίλειο και την έκανες να ακούσει το υπέροχο Κάλεσµά Σου στον κόσµο της δηµιουργίας και να αντικρίσει τα Σηµεία Σου, τα οποία αποδεικνύουν την εµφάνιση της νικηφόρου κυριαρχίας Σου πάνω σ’ όλα τα πράγµατα.

Ω Κύριε µου! Αφιερώνω αυτό που είναι στα σπλάχνα µου σε Σένα. Κάνε το να είναι ένα αξιέπαινο παιδί στο βασίλειό Σου και καλότυχο µε την εύνοια και τη γενναιοδωρία Σου· ν’ αναπτυχθεί και να µεγαλώσει µε τη κηδεµονία της εκπαίδευσής Σου. Αληθινά, Εσύ είσαι ο Φιλεύσπλαχνος! Αληθινά, Εσύ είσαι ο Κύριος Μεγάλης Εύνοιας!

(Source category: ΓΙΑ ΜΕΛΛΟΥΣΕΣ ΜΗΤΕΡΕΣ)
(Bahaiprayers.net ID: 7083)
