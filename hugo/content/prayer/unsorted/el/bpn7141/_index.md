+++
title = "Prayer bpn7141 in ελληνικά"
author = "Báb"
tags = ['lang-el', 'prayer-', "author-Báb", "category-unsorted", "cat-ΟΙΚΟΓΕΝΕΙΩΝ, ΓΟΝΕΩΝ, ΣΥΖΥΓΩΝ ΟΙΚΟΓΕΝΕΙΩΝ"]
+++
∆όξα σε Σένα, ω Κύριε Θεέ Μου! Σε ικετεύω να συγχωρέσεις εµένα και εκείνους που υποστηρίζουν την Πίστη Σου. Αληθινά Εσύ είσαι ο Ανώτατος Κύριος, ο Συγχωρών, ο Πλέον Γενναιόδωρος. Ω Θεέ µου! Κάνε ικανούς εκείνους τους υπηρέτες Σου που είναι στερηµένοι από γνώση, να εισέλθουν στην Πίστη Σου· επειδή µόλις µάθουν για Σένα, µαρτυρούν την αλήθεια της Ηµέρας της Κρίσης και δεν αµφισβητούν τις φανερώσεις της ευεργεσίας Σου. Στείλε σ’ αυτούς τα τεκµήρια της χάρης Σου και χορήγησέ τους, όπου διαµένουν, ένα γενναιόδωρο µερίδιο από εκείνο το οποίο Εσύ έχεις ορίσει για τους ευσεβείς ανάµεσα στους υπηρέτες Σου. Εσύ είσαι, αληθινά, ο Υπέρτατος Άρχων, ο Πλέον Γενναιόδωρος, ο Πλέον Καλοκάγαθος.

Ω Θεέ µου! Άφησε τις εκπορεύσεις της γενναιοδωρίας και των ευλογιών Σου να κατέλθουν στα σπίτια εκείνα των οποίων οι κάτοικοι έχουν αγκαλιάσει την Πίστη Σου, σαν ένα τεκµήριο της χάρης Σου και ένα σηµάδι της στοργικής καλοσύνης από την παρουσία Σου. Αληθινά, ανυπέρβλητος είσαι Εσύ στη χορήγηση συγχώρησης. Αν η γενναιοδωρία Σου παρακρατηθεί από οποιονδήποτε, πώς θα µπορεί αυτός να υπολογιστεί ανάµεσα στους οπαδούς της Πίστης κατά την Ηµέρα Σου; Ευλόγησέ µε, ω Θεέ µου, και εκείνους που θα πιστέψουν στα σηµεία Σου την ορισµένη Μέρα, και αυτούς που τρέφουν την αγάπη µου στις καρδιές τους – µια αγάπη την οποίαν Εσύ ενσταλάζεις µέσα τους. Αληθινά, Εσύ είσαι ο Κύριος της δικαιοσύνης, ο Πλέον Εξυψωµένος.

(Source category: ΟΙΚΟΓΕΝΕΙΩΝ, ΓΟΝΕΩΝ, ΣΥΖΥΓΩΝ ΟΙΚΟΓΕΝΕΙΩΝ)
(Bahaiprayers.net ID: 7141)
