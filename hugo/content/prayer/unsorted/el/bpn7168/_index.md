+++
title = "Prayer bpn7168 in ελληνικά"
author = "Báb"
tags = ['lang-el', 'prayer-', "author-Báb", "category-unsorted", "cat-ΠΝΕΥΜΑΤΙΚΗΣ ΑΝΑΠΤΥΞΗΣ"]
+++
Χορήγησε σε µένα, ω Θεέ µου, το πλήρες µερίδιο της αγάπης Σου και της ευχαρίστησής Σου, και µέσω της έλξης του µεγαλόπρεπου φωτός Σου εκστασίεσε τις καρδιές µας, ω Εσύ ο Οποίος είσαι η Υπέρτατη Μαρτυρία και ο Πανένδοξος. Στείλε σε µένα, σαν ένα σηµάδι της χάρης Σου, τις αναζωογονητικές Σου αύρες, κατά τη διάρκεια της ηµέρας και της νύχτας, ω Κύριε της ευεργεσίας.

∆εν έχω κάνει καµία πράξη, ω Θεέ µου, που να αξίζει να δω το πρόσωπό Σου, και γνωρίζω µε βεβαιότητα ότι εάν ζούσα όσο θα διαρκούσε ο κόσµος θα αποτύγχανα να κατορθώσω κάποια πράξη που θα άξιζε αυτή την εύνοια, καθόσον η στάθµη του υπηρέτη θα στερείται πάντα της εισόδου στον ιερό Σου περίβολο, εκτός και αν η ευεργεσία Σου µε φτάσει, η τρυφερή Σου ευσπλαχνία µε διαποτίσει και η στοργική Σου καλοσύνη µε περιβάλλει.

Κάθε εγκώµιο ανήκει σε Σένα, ω Εσύ εκτός του Οποίου δεν υπάρχει άλλος Θεός. Ευσπλαχνικά κάνε µε ικανό να ανέλθω σε Σένα, να µου δοθεί η τιµή να κατοικήσω στην εγγύτητά Σου και να έχω επικοινωνία µόνο µαζί Σου. ∆εν υπάρχει άλλος Θεός εκτός από Σένα.

Πραγµατικά, εάν Εσύ επιθυµούσες να απονείµεις ευλογία σ’ έναν υπηρέτη θα εξάλειφες από την επικράτεια της καρδιάς του κάθε µνεία ή διάθεση εκτός από τη ∆ική Σου µνεία· και εάν θέσπιζες κακό για έναν υπηρέτη εξ αιτίας αυτών που έχουν πράξει άδικα τα χέρια του µπροστά στο πρόσωπό Σου, θα τον δοκίµαζες µε τα αγαθά αυτού και του επόµενου κόσµου, ώστε να µπορεί να είναι απορροφηµένος µε αυτά και να ξεχάσει την ανάµνησή Σου.

(Source category: ΠΝΕΥΜΑΤΙΚΗΣ ΑΝΑΠΤΥΞΗΣ)
(Bahaiprayers.net ID: 7168)
