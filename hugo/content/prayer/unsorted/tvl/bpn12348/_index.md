+++
title = "Prayer bpn12348 in Tuvalu"
author = "Bah치'u'll치h"
tags = ['lang-tvl', 'prayer-', "author-Bah치'u'll치h", "category-unsorted", "cat-FAFINE"]
+++
Matagofie e io Koe, O toku Atua! Oku mata ko oti ne fakammau tonu ki luga I Ou mata, a ko oku mata, e tonu, ko Ou mata, a toku leo ko Tou leo, a ko taku Faka-asiiga ko Tau Faka-asiiga, a ko au ko Koe, a ko taku Fakatokaaga ko Tau Fakatokaaga, a ko toku manakoga ko Tou manakoga, a ko au katoatoa ko Koe katoatoa, a ko toku nofo maluga ko Tou nofoaiga-atupu, ko toku matagofie ko Tou matagofie, a ko toku maalosi ko Tou maalosi.  
  
Au e akai totuli kia Koe, O ko Koe ko te Faka-tonutonu o maalo mo te Tupu o te favavau, ke tausi Au tavini fafine i loto i Tau tapanekolo o te matakalekale, kae solo keatea a amioga katoa a latou ko la e seai ne tauliaaga o latou i Ou Aso.  Tapale aka ki tua, tena, mai ia latou, O toku Atua, a falotolotolua mo manatu seai ne aogaa katoa, faka-mana katoa a latou mai i so se mea e e soko kia Koe, O ko Koe Tela ko te Aliki o igoa, mo te Kamataga o faipatiiga katoa. Ko Koe Tela i Ou lima ko te pulepulega o te foafoaaga katoatoa.  
  
E sea aka foki se Atua na ko Koe, ko te Mafi-Katoatoa, ko te Tafasili i te Maluga, ko te Matagofie-Katoatoa, ko te Ola-lo-ia Ia.

(Source category: FAFINE)
(Bahaiprayers.net ID: 12348)
