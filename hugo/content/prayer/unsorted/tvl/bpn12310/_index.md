+++
title = "Prayer bpn12310 in Tuvalu"
author = "Abdu'l-Bahá"
tags = ['lang-tvl', 'prayer-', "author-Abdu'l-Bahá", "category-unsorted", "cat-TALAIIGA"]
+++
E lavea ne Koe au, O toku Aua, e ifo ki lalo mo te maulalo, kae totuli au i mua i Au faka-tonuuga, fakalogo ki Tou nofoaiga-a-tupu, polepole i te mafi mo Tou maalo, kae pakini mai keatea mai i Tou kaitaua, e akai fakamolemole ki Tou alofa-kaimalie, kae fakana ki Tau fakamagalo, kae polepole i te mataku ki Tou kaitaua.  Au e akai fakamolemole kia Koe mo te fatu e tukituki, mo loimata e maligi ako te agaaga ola e nnau, kae e motu katoa mai i mea katoa, ke fai Au fagasele pe la me ne vae o te mainaaga i Ou lalolagi katoa , kae o lago atu ki Au taini ko oti ne filifili ke fakamaluga a Tau Muna, ko olotou mata ke fuli atu i te gali kae maina i te taulekaleka, ko olotou loto ke mafai o faka-fonu i mea funa, ka ko agaaga ola taki tasi katoa ke fakaseai a te amoga o te agasala.  Taui a latou mai i te tino teke, mai ia ia te la ko fai pe la me se tino agasala ko aunoa lele se ma iei kae matafatu.  
  
E tonu, Au fagasele ko fiu inu, O toku Aliki; takitaki a latou kit e vaikeli o te maukolo mot e alofa.  E tonu, a latou ko fia kai; tuku kia latou a Tau taipola faka-te-lagi.  E tonu a latou ko seai ne gatu o latou; fakapei aka a latou ki gatu o te tauloto mot e poto.  
  
Latou ne toa, O toku Aliki, taki aka a latou ki te malae o taua.  Latou ne tino fakasino ala, fai aka latou ke faipati mo faka-kinauuga mo faka-talitonuga.  Latou ne tavini o te galuega, fai aka latou ke faka-rauni a te ipu e fonu maligiligi i te uaina o te talitonuuga tonu. O toku Atua, fai aka latou me ne tino usu pese ko la e usu i fatoaaga, fai aka latou pela me ne leona ko la e nofo i vao, pe la me ne tafolaa e uku tapusa i koga koga pooko.  
  
E tonu, a Koe ko Ia te la e fonufonu ite alofa-kaimalie.  E seai aka foki se Atua na ko Koe, ko te Mafi, ko te Maalosi, ko te Fai Mealaofa-Katoatoa.

(Source category: TALAIIGA)
(Bahaiprayers.net ID: 12310)
