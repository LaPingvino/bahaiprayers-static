+++
title = "Prayer bpn12252 in Tuvalu"
author = "Bah치'u'll치h"
tags = ['lang-tvl', 'prayer-', "author-Bah치'u'll치h", "category-unsorted", "cat-FALEPUIPUI"]
+++
E maluga a Tou igoa, O toku Atua! E lavea au mai ne Koe i lima o oku fili.  I tami katoa e fuli au ki toku fakaata-mai, e lagona ne au a leo o tagi fakafanoanoa o latou kola e fagasele kia Koe, kola a tino amio masei ko oti ne puke faka-pagota aua ko te olotou talitonu ia Koe mo Au fakailoga, kae ona ko oti ne fakasaga a olotou mata ki te sikulagi o Tou alofa-atafai mo Tou alofa-kaimalie.  Kae kafai e fuli au ki toku sema, e lagona ne au a te logoaa mai o tino amio masei ko la ko se talitonu ia Koe mo Au failoga, kae e tumau a te taumafai a latou o tamate ate mainaaga o Tau lamepa tela e maina atu ki te malifalifa o Koe mo Tou Tina Fuiitino mai i 
luga atu i mea katoa kola i luga i Tou lagi mo mea kaoa kola i luga i Tou lalolagi.  
  
A loto o Au tino ko oti ne filifilia, O toku Aliki, ko liua aua ko te olotou mavae mai ia Koe, aa ko agaaga ola o Au fagasele kola ko ka ite afi o te nnau kia Koe i Ou aso.  Au e akai totuli kia Koe, O ko Koe ko te Tufuga o lagi mo te Aliki o igoa katoa, mai ia Ia i te gali o Koe tonu loa mo te tafasili ite maluga mo te matagofie-katoatoa o Tou masausauaga, ke tuku ifo ki lalo i luga ia Au fagasele a mea kola ka futi mai a latou ke pili atu kia Koe, kae fakamafai a latou ke fakalogo ki Au patipatiiga.   
  
Ofa aka ki lalo mot e lima lauiloa o Tou maalosi, O Toku Aliki, a te veli o mafaufauga faka-supasupa, ko latou kola e fakatunaki kia Koe ke mafai ne laou o lavea a Koe e sagasaga i luga i te nofoaiga-a-tupu o Tou afiioga, mo mata o latou kola e faka-aloalo ne latou a Tou fakatasitasi ke mafai o fiafia i te gali o te silisillese o Ou mata.  A mataloa o te faka-moemoega ko oti ne pono ki loto kola e nnau kia Koe, O toku Aliki!  A kii o latou kona loa i oulua lima; talagia a latou i te maalosi o Tou mafi mo Tou nofoaiga-atupu.  E maalosi a Koe o fai ate mea e fiafia Koe kiei.  A Koe, e tonu, ko te MafiKatoatoa, ko te Fai-mea-alofa.

(Source category: FALEPUIPUI)
(Bahaiprayers.net ID: 12252)
