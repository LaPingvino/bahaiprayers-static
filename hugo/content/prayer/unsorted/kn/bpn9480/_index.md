+++
title = "Prayer bpn9480 in ಕನ್ನಡ"
author = "Abdu'l-Bahá"
tags = ['lang-kn', 'prayer-', "author-Abdu'l-Bahá", "category-unsorted", "cat-ಆಧ್ಯಾತ್ಮಿಕ ಸಭೆಗಳಲ್ಲಿ"]
+++
*(ಅಧ್ಯಾತ್ಮಿಕ ಸಭೆ ಮುಕ್ತಾಯಗೊಳ್ಳುವ ಸಮಯದಲ್ಲಿ ಮಾಡತಕ್ಕ ಪ್ರಾರ್ಥನೆ ಹೀಗೆ)
ಓ ದೇವರೇ! ಓ ದೇವರೇ! ನಿನ್ನಲ್ಲಿ ವಿಶ್ವಾಸವನ್ನಿಟ್ಟು, ನಿನ್ನ ಸೂಚನೆಗಳನ್ನು ನಂಬಿ, ನಿನ್ನ ಉಪದೇಶಗಳಲ್ಲಿ ದೃಢತೆ ತೋರಿ, ನಿನ್ನತ್ತ ಆಕರ್ಷಕರಾಗಿ, ನಿನ್ನ ಪ್ರೀತಿಯ ಜ್ವಾಲೆಯ ಬೆಳಕಿನಿಂದ ತೃಪ್ತರಾಗಿ, ನಿನ್ನ ಕಾರ್ಯದಲ್ಲಿ ಪ್ರಾಮಾಣಿಕ ಭಾವನೆಯುಳ್ಳವರಾಗಿ, ನಿನ್ನ ಶ್ರದ್ಧಾಸಕ್ತಿಯ ಸೇವಕರಾಗಿ, ನಿನ್ನ ಧಾರ್ಮಿಕ ತತ್ವಗಳನ್ನು ಪ್ರಚಾರಗೊಳಿಸಲು ಸನ್ನದ್ಧರಾಗಿ, ನಿನ್ನ ಮೂರ್ತಿಯ ಆರಾಧಕರಾಗಿ, ಪ್ರೀತಿ ತೋರಿಸುವವರಲ್ಲಿ ನಮ್ರರಾಗಿ, ಅವಿಚ್ಚಿನ್ನ ಭಕ್ತರಾಗಿ, ನಿನ್ನ ಅಭಿಮಾನಕ್ಕೆ ಪಾತ್ರರಾದವರ ಸೇವೆ ಸಲ್ಲಿಸಲು ಕಾತುರರಾಗಿ ಇರುವ ಈ ಸಭೆಯವರತ್ತ ನಿನ್ನ ಕೃಪಾಕಟಕ್ಷ ಬೀರುವವನಾಗು. ಅಗೋಚರರಾದ ನಿನ್ನ ಬೆಂಬಲಕಾರರೊಡನೆ ನಮಗೆ ನೆರವಾಗು.  ನಿನ್ನ ಸೇವೆಗೋಸ್ಕರ ನಮ್ಮ ದೇಹದಲ್ಲಿ ಶಕ್ತಿಯನ್ನು ಬಲಪಡಿಸು. ನಿನಗೆ ಶರಣಾಗುವ ಹಾಗೂ ಪೂಜಿಸುವ ಸೇವಕರನ್ನಾಗಿ ಮಾಡು.  ನಿನ್ನೊಡನೆ ಸಂಭಾಷಣೆ ನಡೆಸುವಂತೆ ಒಲಿಸು.
ಓ ನಮ್ಮ ಪ್ರಭುವೇ! ನಾವು ದುರ್ಬಲರು, ನೀನಾದರೋ ಪರಮಶಕ್ತ, ಬಲಾಢ್ಯ, ನಾವು ಮಾನವರು ನೀನಾದರೋ ಜೀವಗೊಳಿಸುವ ಮಹಾನ್ ವ್ಯಕ್ತಿ ನಾವು ಬೇಡುವವರು, ನೀನು ಕಾಪಾಡುವವ ಹಾಗೂ ಪ್ರಭಾವಶಾಲಿ. ಓ ನಮ್ಮ ಪ್ರಭುವೇ! ನಿನ್ನ ದಿವ್ಯ ಮುಖಾರವಿಂದದ ಕಡೆಗೆ ನಮ್ಮ ದೃಷ್ಟಿ ಹೊರಳುವಂತೆ ಕೃಪೆ ಮಾಡು.  ದೈವದತ್ತ ಸಹಾಯದಿಂದ ಅನ್ನ ನೀಡು. ನಿನ್ನ ಉನ್ನತ ದೇವದೂತರ ಮೂಲಕ ಸಹಾಯವೆಸಗು.  ಅಭಾ ಸಾಮ್ರಾಜ್ಯದ ಪವಿತ್ರಾತ್ಮಗಳಿಂದ ನಮ್ಮನ್ನು ಸ್ಥಿರಗೊಳಿಸು.  ನಿಜಕ್ಕೂ ನೀನು ದಯಾನಿಧಿ, ಕರುಣಾಕರ, ಅತ್ಯಂತ ಉದಾರಿ, ಕ್ಷಮೆ ನೀಡುವವ ಹಾಗೂ ಮಹಿಮಾನ್ವಿತ.

(Source category: ಆಧ್ಯಾತ್ಮಿಕ ಸಭೆಗಳಲ್ಲಿ)
(Bahaiprayers.net ID: 9480)
