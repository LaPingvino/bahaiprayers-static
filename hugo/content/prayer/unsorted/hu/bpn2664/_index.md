+++
title = "Prayer bpn2664 in Magyar"
author = "Bahá'u'lláh"
tags = ['lang-hu', 'prayer-', "author-Bahá'u'lláh", "category-unsorted", "cat-Gyógyulás"]
+++
Ó, Isten, én Istenem! Gyógyító erőd óceánjára és kegyelmed ragyogó Napcsillagára könyörgöm Hozzád, és Nevedre esedezem, mely által lebírtad Te minden szolgádat, és magasztos Szavad mindent átható erejére és fenséges Tollad hatalmára kérlek, s csakúgy irgalmadra, mely már azelőtt létezett, hogy megteremtettél mindeneket a mennyben és a földön, tisztíts meg engem kegyelmed áradó vizével minden szenvedéstől és lelki bajtól, gyengeségtől és erőtlenségtől.

Lásd, ó, Uram, ez esendő miként várakozik jóságod kapuja előtt, és ő, ki Benned bizakodik, miként kapaszkodik nagylelkűséged mentőkötelébe. Ne tagadd meg tőle, ó, könyörgöm Hozzád, azt, mit kegyelmed óceánjától és szerető kedvességed Napcsillagától remél.

Hatalmadban áll, hogy azt tedd, amit csak kívánsz. Nincs más Isten, csak Te, a Mindig Megbocsátó, a Legnagylelkűbb.

(Source category: Gyógyulás)
(Bahaiprayers.net ID: 2664)
