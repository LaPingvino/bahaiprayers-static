+++
title = "Prayer bpn2681 in Magyar"
author = "Bahá'u'lláh"
tags = ['lang-hu', 'prayer-', "author-Bahá'u'lláh", "category-unsorted", "cat-Lelki növekedés"]
+++
Istenem, Imádottam, Királyom, Vágyam! Mily nyelv mondhatná el köszönetemet Néked? Nemtörődöm voltam, s Te megébresztettél. Elfordultam Tőled, s Te nagylelkűen segítettél Feléd fordulnom. Olyan voltam, mint a holt, s Te az élet vizével megélesztettél. Hervadoztam, s Te újra életre keltettél Igéd mennyei folyamával, mely a Mindenek Felett Irgalmas Tollából áradt.

Ó, Isteni Gondviselés! Bőkezűséged nemzette az egész létet, ne foszd meg hát azt nagylelkűséged vizétől és ne tartsd távol irgalmad óceánjától. Esedezem Hozzád, segíts meg engem minden időben és minden helyzetben, hogy ősörök kegyedet keressem kegyelmed mennyországából. Bizony, Te vagy a nagylelkűség Ura és az örökkévaló királyság Uralkodója.

(Source category: Lelki növekedés)
(Bahaiprayers.net ID: 2681)
