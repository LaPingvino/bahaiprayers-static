+++
title = "Prayer bpn5304 in Bosanski"
author = "Bahá'u'lláh"
tags = ['lang-bs', 'prayer-', "author-Bahá'u'lláh", "category-unsorted", "cat-Trijumf Božje Vjere"]
+++
Hvaljeno neka je Ime Tvoje, Gospodaru moj Bože! Tama je prekrila svaku zemlju, a sile razdora obavile su sve narode. Kroz njih, ipak, ja nazirem ljepotu Tvoje mudrosti, i raspoznajem sjaj svjetla Tvoga proviđenja.
Oni koji su od Tebe kao velom odijeljeni, umisliše da imaju moć utrnuti Tvoje svjetlo, ugasiti Tvoju vatru i umiriti vjetrove Tvoje milosti. Nikako! Ovome Moć Tvoja svjedoči! Da svaka nevolja nije nosilac Tvoje mudrosti, a svako iskušenje sredstvo Tvoga proviđenja, niko nam se ne bi usudio suprotstaviti, pa makar se protiv nas udružile sile neba i zemlje. Kada bih otkrio čudesne tajne Tvoje mudrosti koje su preda mnom ogoljene, uzde Tvojih neprijatelja bi se raskinule. Zato si slavljen, o, moj Bože! Preklinjem Te Tvojim Najvećim Imenom da okupiš one koji Te vole oko Zakona koji proističe iz Tvoje volje, i da im pošalješ ono što će uvjeriti njihova srca.
Moćan si činiti što Te volja. Ti si, uistinu, Pomoćnik u Nevolji, Samoopstojni.

(Source category: Trijumf Božje Vjere)
(Bahaiprayers.net ID: 5304)
