+++
title = "Prayer bpn9824 in മലയാളം"
author = "Bahá'u'lláh"
tags = ['lang-ml', 'prayer-', "author-Bahá'u'lláh", "category-unsorted", "cat-മാതാപിതാക്കള്‍"]
+++
അല്ലയോ പ്രഭോ, ഞങ്ങളുടെ താണുവീണു കേണപേക്ഷിക്കുന്ന കരങ്ങള്‍ അവിടുത്തെ ആനുകൂല്യത്തിന്‍റേയും അനുഗ്രഹത്തിന്‍റേയും നേരെ ഉയര്‍ത്തിയിരിക്കുന്നത് അവിടുന്നു കാണുന്നുണ്ട്. അവിടുത്തെ മഹാദാനശീലത്തിന്‍റേയും ഉദാരമായ ആനുകൂല്യങ്ങളുടേയും നിധികളാല്‍ അവ നിറയ്ക്കപ്പെടാനായി അനുമതി നല്‍കിയാലും. ഞങ്ങള്‍ക്കും ഞങ്ങളുടെ മാതാപിതാക്കള്‍ക്കും മാപ്പു തന്നാലും. അവിടുത്തെ കാരുണ്യത്തിന്‍റേയും ദൈവീകമായ ഉദാരതയുടേയും സമുദ്രത്തില്‍ നിന്ന് ഞങ്ങള്‍ അഭിലഷിച്ചിട്ടുള്ളതെന്തോ അതിനെ പൂര്‍ത്തീകരിച്ചാലും. അല്ലയോ, ഞങ്ങളുടെ ഹൃദയങ്ങള്‍ക്കു പ്രിയങ്കരനായവനേ, അവിടുത്തെ പാതയിലുള്ള ഞങ്ങളുടെ എല്ലാ പ്രയത്നങ്ങളേയും സ്വീകരിച്ചാലും. സത്യമായും അങ്ങാണ് അതിശക്തനും അത്യുന്നതനും അനുപമനും ഏകനും പൊറുക്കുന്നവനും കൃപാലുവും.

(Source category: മാതാപിതാക്കള്‍)
(Bahaiprayers.net ID: 9824)
