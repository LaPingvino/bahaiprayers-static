+++
title = "Prayer bpn7875 in Italiano"
author = "Bahá'u'lláh"
tags = ['lang-it', 'prayer-', "author-Bahá'u'lláh", "category-unsorted", "cat-Protezione"]
+++
Sia gloria a Te, o mio Dio! Per il Tuo nome il Misericordiosissimo, Ti prego di proteggere i Tuoi servi e le Tue ancelle quando le tempeste delle prove li sopraggiungono e i Tuoi infiniti cimenti li assalgono. Permetti loro, dunque, di cercare rifugio nella fortezza del Tuo amore e della Tua Rivelazione, sì che su di essi non pre-valgano né i Tuoi avversari né i perversi fra i Tuoi servi che hanno violato il Tuo Patto e il Tuo Testamento e si sono sdegnosamente allontanati dall’Oriente della Tua Essenza e dal Rivelatore della Tua gloria. 
Essi, o mio Signore, hanno atteso alla porta della Tua grazia. Aprila dinanzi al loro viso con le chiavi dei Tuoi munifici favori.
Il potere Tu hai di fare quello che vuoi e di decretare quel che Ti piace. Essi sono coloro, o mio Signore, che hanno volto il viso verso di Te e si sono diretti verso la Tua dimora. Trattali, perciò, come si addice alla Tua misericordia che ha sorpassato i mondi.

(Source category: Protezione)
(Bahaiprayers.net ID: 7875)
