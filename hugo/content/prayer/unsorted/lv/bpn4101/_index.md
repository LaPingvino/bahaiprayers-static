+++
title = "Prayer bpn4101 in Latviešu"
author = "Abdu'l-Bahá"
tags = ['lang-lv', 'prayer-', "author-Abdu'l-Bahá", "category-unsorted", "cat-Ticības izplatīšanai - Lūgšanas no Dievišķā Plāna Vēstulēm"]
+++
*Dieva Mācības sludinātājiem šī lūgšana būtu jāskaita katru rītu.



Ak Dievs! Ak Dievs! Tu redzi šo nespēcīgo izlūdzamies spēku no Tavas Ķēniņvalsts. Šis nabags izlūdzas Tavu debesu dārgumus. Šis izslāpušais tiecas uz mūžīgās dzīvošanas ūdens avotu. Šis slimais sauc pēc izveseļošanās caur Tavu bezgalīgo žēlastību, kuru Savā augstajā Ķēniņvalstī Tu esi atvēlējis Saviem izredzētajiem kalpiem.
Ak Kungs! Nav man cita palīga bez Tevis, ne cita mierinātāja bez Tevis, ne cita atspaida bez Tevis! Ar Saviem eņģeļu pulkiem palīdzi man vēdīt Tavu svēto elpu un viest Tavas Mācības Tavu izredzēto ļaužu vidū.
Ak Kungs! Palīdzi man atraisīties no visa, izņemot Tevi, turēties cieši pie Tava tērpa vīles. Palīdzi man būt patiesam savā ticībā Tev un dzīvot saskaņā ar to, ko Tu Savā Grāmatā esi noteicis.
Patiesi, Tu esi Visspēcīgais un Visvarenais!

(Source category: Ticības izplatīšanai - Lūgšanas no Dievišķā Plāna Vēstulēm)
(Bahaiprayers.net ID: 4101)
