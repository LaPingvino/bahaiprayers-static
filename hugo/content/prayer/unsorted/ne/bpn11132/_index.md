+++
title = "Prayer bpn11132 in नेपाली"
author = "Bahá'u'lláh"
tags = ['lang-ne', 'prayer-', "author-Bahá'u'lláh", "category-unsorted", "cat-विवाह"]
+++
*बहाई विवाह दुवै पक्षको सुमधुर सम्बन्ध र पूर्ण सहमति हो । 

*तथापि दुवै पक्षले एक अर्काको राम्रो ध्यान राख्नुपर्छ र दुवैलाई एक अर्काको चरित्रबारे राम्रो ज्ञान हुनुपर्छ । आफूले गरेको दृढ–सम्झौतालाई दुवैले एउटा अनन्त बन्धन बनाउनुपर्छ र तिनका अभिलाषाहरू चिरकालीन, मित्रता र एकताको भावनालाई बढाउने तथा जीवन–पर्यन्त हुनुपर्छ । 


तिम्रो जय होस् , हे मेरा ईश्वर ! निःसंशय  यो तिम्रो सेवक र यी तिम्री सेविका तिम्रो अनुग्रहको  छाहारीमा जम्मा भएका छन् र तिम्रै कृपा र दानशीलताले यिनको संयोग भएको छ । हे प्रभु ! यो तिम्रो संसारमा र तिम्रो अधिराज्यमा यिनलाई सहायता गर र तिम्रो कृपा र अनुग्रहद्वारा यिनीहरूका लागि प्रत्येक भलाइ निर्दिष्ट गरिदेऊ । हे नाथ ! यिनलाई तिम्रो दासत्वमा दृढ बनाऊ र तिम्रो सेवामा सहायता गर । तिम्रो संसारमा यिनलाई तिम्रो नामको चिन्ह बन्न देऊ र तिम्रो अक्षय वरदानद्वारा यो संसार र आउँदो संसारमा यिनलाई रक्षा गर । हे प्रभु ! यिनीहरू तिम्रो दानशीलताको अधिराज्यतर्फ विनम्रता साथ याचना गरिरहेका छन् र तिम्रै अद्वितीय साम्राज्य स्तुति गरिरहको छन् । निःसशंय, तिम्रै आज्ञा पालन गर्दै यी विवाहित भएका छन् । समयको अन्त्यसम्म मेलमिलाप र एकताको चिन्ह बन्न यिनलाई सहयोग गर । 

निश्चय नै तिमी सर्व–सामथ्र्य, सर्व–व्यापी र सर्व–शक्तिमान् छौ ।

(Source category: विवाह)
(Bahaiprayers.net ID: 11132)
