+++
title = "Prayer bpn11107 in नेपाली"
author = "Bahá'u'lláh"
tags = ['lang-ne', 'prayer-', "author-Bahá'u'lláh", "category-unsorted", "cat-साँझँ"]
+++
हे प्रभु, मेरा ईश्वर, तिम्रो वियोगमा तिम्रो चाहना गर्नेहरूका आखाँहरू खुला छन् भने म कसरी निदाउन सक्छु र तिम्रो सामीप्यबाट टाढा रहनु परेकाले तिम्रा प्रियजनका आत्माहरू छटपटाइरहेका छन् भने म मात्रै कसरी विश्राम गर्न सक्छु ?

हे मेरा प्रभु, मैले मेरो आत्मा र मेरो सम्पूर्ण अस्तित्वलाई तिम्रो शक्ति र संरक्षणको दाहिने हातमा अर्पण गरेको छु, र मेरो शिरलाई तिम्रै शक्तिद्वारा मरो तकियामा लेटाएको छु र त्यसलाई तिम्रै इच्छा र आज्ञानुसार उठाउँछु । साँच्चै नै तिमी रक्षक, संरक्षक, सर्व–शक्तिमान् तथा सबैभन्दा बलवान् छौ । 

तिम्रो शक्तिको शपथ खाएर भन्छु कि सुतेको वा जागृत अवस्थामा होओस् तिम्रो इच्छाको विपरीत म केही माग्दिन । म तिम्रो सेवक हूँ र म तिम्रो हातमा छु । तिमी मलाई त्यो काम गर्नमा कृपापूर्वक सहायता गर जसद्वारा तिम्रो सदिच्छाको सुवास फैलियोस् । साँच्चै नै, यही मेरो आशा हो र तिम्रो निकटताको परमानन्द प्राप्त गर्नेहरूको पनि । हे सर्व–लोकहरूका स्वामी, तिम्रो जय होस् ।

(Source category: साँझँ)
(Bahaiprayers.net ID: 11107)
