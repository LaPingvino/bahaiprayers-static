+++
title = "Prayer bpn11173 in नेपाली"
author = "Abdu'l-Bahá"
tags = ['lang-ne', 'prayer-', "author-Abdu'l-Bahá", "category-unsorted", "cat-प्रशिक्षण"]
+++
*ईश्वरको दिव्य सुवास फैलाउन यी नगरहरूमा तथा बस्तीहरूमा भ्रमण गर्ने हरके व्यक्तिले प्रत्येक बिहान यो प्रार्थना गर्नुपर्दछ ।	
हे मेरा ईश्वर ! हे मेरा ईश्वर ! मेरो तुच्छता र मेरो अयोग्यतालाई तिमी राम्ररी जान्दछौ तर पनि मानिसहरूबीच तिम्रो धर्मको ध्वजा फरफराउन तथा तिम्रा उपदेशहरूको प्रसार गर्ने महान् काममा दृढ सङ्कल्प लिई अग्रसर भएको छु । पवित्रात्माको श्वासले जबसम्म तिमी मेरो सहायता गर्दैनौ र तिम्रो गौरवशाली अधिराज्यका गणद्वारा जबसम्म मेरो मद्दत गर्दैनौ तबसम्म मबाट यो काम हुन असम्भव छ । तिम्रो त्यो कृपा जसले एउटा कीरालाई राजसी बाजमा परिणत गर्न सक्छ, पानीको एउटा थोपालाई नदी र सागरमा परिणत गर्न सक्छ र एउटा अणुलाई अनेकौँ ज्योतिपुञ्ज र सूर्यहरूमा परिणत गर्न सक्दछ त्यही कृपाको वृष्टि ममाथि गरिदेऊ । हे मेरा मालिक ! तिम्रो अजेय र प्रभावशाली शक्तिद्वारा मेरो सहायता गर ताकि सारा मानिसहरूसमक्ष मेरो वाणीले तिम्रै मात्र प्रशंसा गरोस्, तिम्रै मात्र गुणहरूको बखान गरोस् र ज्ञानामृतद्वारा मेरो आत्मा परिपूर्ण होओस् । 

तिमी सर्व–शक्तिमान् हौ । आफूलाई जे गर्न मन पर्छ त्यही गर्न तिमी सक्षम छौ ।

(Source category: प्रशिक्षण)
(Bahaiprayers.net ID: 11173)
