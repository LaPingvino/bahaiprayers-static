+++
title = "Prayer bpn3329 in български"
author = "Bahá'u'lláh"
tags = ['lang-bg', 'prayer-', "author-Bahá'u'lláh", "category-unsorted", "cat-Вечер"]
+++
Как бих могъл да предпочета да заспя, о, Боже, Боже мой, когато очите на онези, които копнеят за Теб, са будни поради откъсването им от Теб; и как бих могъл да полегна да почивам, когато душите на Твоите любими са крайно опечалени поради отдалечеността им от Твоето присъствие?
Поверил съм, о, Господи мой, духа си и цялото си същество в дясната ръка на Твоята мощ и Твоята закрила и полагам главата си на своята възглавница чрез Твоята сила и я вдигам според волята Ти и Твоето благоволение. Ти си наистина Хранителят, Пазителят, Всемогъщият, Всесилният!
В името на Твоята мощ! Не моля за нищо друго, било спящ или буден, освен онова, което Ти желаеш. Аз съм Твой слуга и в Твоите ръце. Милостиво ми помагай да правя онова, което ще разпръсне аромата на Твоето доброжелателство. Това наистина е моята надежда и надеждата на онези, които се наслаждават на близостта до Теб. Хвала Тебе, о, Господарю на световете!

(Source category: Вечер)
(Bahaiprayers.net ID: 3329)
