<!DOCTYPE html>
<html><head>
	<meta charset="utf-8">
	<title>devotional.gq - Prayer bpn2859 in Shqip</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn2859 in Shqip</h1>

<a href="../../../../prayer/unsorted/sq/">&lt;&lt; Shqip</a>

<div id="inner">
<p>*Tabelë e reveluar nga Bahá&rsquo;u&rsquo;lláh-u me titull &ldquo;Qad-Ihtaraqua&rsquo;l-Mukhlihún&rdquo;</p>
<p>Në Emër të Perëndisë, Më të Lashtit,
Më të Madhit.
Me të vërtetë zemrat e të sinqertëve janë djegur në zjarrin e ndarjes:</p>
<p>Ku është vezullimi i dritës së Fytyrës Sate,
O i Shumëdashuri i botëve?
Ata që janë pranë Teje janë braktisur në errësirën e vetmisë:</p>
<p>Ku është shkëlqimi i agimit të ribashkimit Tënd, O Dëshirë e botëve?</p>
<p>Trupat e të zgjedhurve të Tu fërgëllojnë të shtrirë në shkretëtira të largëta:</p>
<p>Ku është oqeani i pranisë Sate,
O Magjepsës i botëve?
Duar gjithë lutje janë shtrirë drejt qiellit të hirit e të bujarisë Sate:</p>
<p>Ku janë shirat e blatimit Tënd,
O Zgjidhës i çështjeve të botëve?
Të pabesët janë ngritur me tirani nga çdo anë:
Ku është pushteti detyrues i pendës
Sate urdhëruese, O Pushtues i botëve?
Lehja e qenve dëgjohet qartë nga çdo anë:
Ku është luani i pyllit i fuqisë Sate,
O Ndëshkues i botëve?
Të ftohtët ka mbërthyer gjithë njerëzimin:
Ku është ngrohtësia e dashurisë Sate,
O Zjarr i botëve?
Mynxyra ka arritur kulmin:
Ku janë shenjat e ndihmës Sate,
O Shpëtim i botëve?
Errësira ka mbështjellë shumicën e popujve:
Ku është vezullimi i shkëlqimit Tënd,
O Ndriçim i botëve?
Qafat e njerëzve zgjaten me ligësi:
Ku janë shpatat e hakmarrjes Sate,
O Shkatërrues i botëve?
Rënia ka arritur thellësinë më të madhe:
Ku janë emblemat e lavdisë Sate,
O Lavdi e botëve?
Brengat kanë hidhëruar Reveluesin e Emrit Tënd, Mëshirëplotit:</p>
<p>Ku është gëzimi i Agimit të Revelacionit Tënd,
O Ngazëllim i botëve?
Ankthi ka mbërthyer gjithë popujt e tokës:
Ku janë shenjat e haresë Sate,
O Gëzim i botëve?
Ti e sheh Vendagimin e shenjave të Tua të mbuluar nga sugjerime djallëzore:</p>
<p>Ku janë gishtat e fuqisë Sate,
O Pushtet i botëve?
Një etje e madhe ka mposhtur të gjithë njerëzit:
Ku është lumi i bujarisë Sate,
O Mëshirë e botëve?
Lakmia ka pushtuar gjithë njerëzimin:
Ku janë mishërimet e shkëputjes,
O Zot i botëve?
Ti e sheh këtë të Munduar të vetmuar në mërgim:
Ku janë ushtritë e qiellit të Komandës Sate,
O Sovran i botëve?
Unë jam braktisur në tokë të huaj:
Ku janë emblemat e besnikërisë Sate,
O Besim i botëve?
Agonitë e vdekjes kanë mbërthyer gjithë njerëzit:
Ku është dallgëzimi i oqeanit Tënd
të jetës së amshueme, O Jetë e botëve?
Pëshpëritjet e Satanit i janë fryrë çdo krijese:
Ku është meteori i Zjarrit Tënd,
O Dritë e botëve?
Dehja e pasionit ka zvetënuar shumicën e njerëzimit:</p>
<p>Ku janë agimet e dëlirësisë,
O Dëshirë e botëve?
Ti e sheh këtë të Munduar të mbuluar nga tirania në mes të sirianëve:</p>
<p>Ku është rrezatimi i dritës Sate në agim,
O dritë e botëve?
Ti e sheh se Mua më ndalohet të flas:
Atëherë, nga do të burojnë meloditë e Tua,
O Bilbil i botëve?
Shumica e njerëzve janë mbështjellë nga fantazi e imagjinata të kota:</p>
<p>Ku janë shprehësit e sigurisë Sate,
O Siguri e botëve?
Bahá-i po mbytet në detin e vuajtjeve:
Ku është Arka e shpëtimit Tënd,
O Shpëtimtar i botëve?
Ti e sheh Agimin e fjalës Sate në errësirën e krijimit:</p>
<p>Ku është dielli i qiellit të hirit Tënd,
O Dritëdhënës i botëve?
Llambat e së vërtetës e të dëlirësisë, të besnikërisë e të nderit, janë shuar:</p>
<p>Ku janë shenjat e zemërimit Tënd hakmarrës,
O Lëvizës i botëve?
A nuk sheh Ti asnjë që ka luftuar për Veten Tënde, ose që sjell ndër mend çfarë i ka ndodhur Atij në shtegun e dashurisë Sate?</p>
<p>Tashmë Penda ime ndalon,
O i Shumëdashuri i botëve?
Degët e Pemës së Lotosit Hyjnor janë thyer prej erërave të rrëmbyeshme të fatit:</p>
<p>Ku janë flamujt e ndihmës Sate,
O Mbrojtës i botëve?
Kjo Fytyrë është mbuluar prej pluhurit të shpifjeve:</p>
<p>Ku janë flladet e dhembshurisë Sate,
O Mëshirë e botëve?
Rroba e shenjtërisë është njollosur prej njerëzve mashtrues:</p>
<p>Ku është veshja e shenjtërisë Sate,
O Stolisës i botëve?
Deti i mirësisë ka ngrirë prej asaj që kanë bërë duart e njerëzve:</p>
<p>Ku janë dallgët e bujarisë Sate,
O Dëshirë e botëve?
Dera që çon në Praninë Hyjnore është mbyllur nga tirania e armiqve të Tu:</p>
<p>Ku është kyçi i dhuntisë Sate,
O Hapës i botëve?
Gjethet janë zverdhur nga erërat helmuese të rebelimit:</p>
<p>Ku janë rrëketë e reve të mirësisë Sate,
O Dhënës i botëve?
Gjithësia është errësuar nga pluhuri i mëkatit:
Ku janë flladet e ndjesës Sate,
O Falës i botëve?
Ky i Ri është i vetmuar në këtë tokë të shkretë:
Ku është shiu i mirësisë Sate qiellore,
O Dhurues i botëve?
O Penda Më e Lartë, Ne kemi dëgjuar thirrjen Tënde më të ëmbël në mbretërinë e përjetshme:</p>
<p>Mbaj vesh e dëgjo ato që flet Gjuha
e Madhështisë, O i Munduari i botëve!
Po të mos ishte të ftohtët,
Si do të mbizotëronte nxehtësia e fjalëve të Tua,
O Sqarues i botëve?
Po të mos kishte fatkeqësi,
Si do të ndriçonte dielli i durimit Tënd,
O Dritë e botëve?
Mos u anko për të ligun.
Ti je krijuar të mbash e të durosh,
O Durim i botëve.
Sa i ëmbël ishte agimi Yt në horizontin e Besëlidhjes midis nxitësve të rebelimit,</p>
<p>dhe dëshira Jote e zjarrtë për Perëndinë,
O Dashuri e botëve.
Prej Teje flamuri i pavarësisë u vendos mbi majat më të larta,</p>
<p>dhe deti i bujarisë u dallgëzua,
O Magjepsje e botëve.
Me vetminë Tënde Dielli i Njëshmërisë ndriçoi,
dhe me mërgimin Tënd toka e Unitetit u stolis.
Ji i duruar,
O Ti i Mërguari i botëve.
Ne e kemi bërë poshtërimin veshjen e lavdisë,
dhe vuajtjen zbukurimin e ballit Tënd,
O Krenari e botëve.
Ti e sheh se zemrat janë mbushur me urrejtje,
por Ti i mbyll sytë ndaj kësaj,
O, Ti, Fshirës i mëkateve të botëve.
Kur shpatat vetëtijnë, shko përpara!
Kur shigjetat fluturojnë, sulu përpara!
O Ti Sakrificë e botëve.
A vajton Ti, apo të vajtoj unë? Më mirë të qaj unë se pak janë ata që luftojnë për Ty,</p>
<p>O Ti Që ke shkaktuar vajtimin e botëve.
Me të vërtetë, unë e kam dëgjuar Thirrjen Tënde, O i Shumëdashuri Lavdiplotë; dhe tani fytyra e Bahá-it përflaket nga nxehtësia e vuajtjeve dhe me zjarrin e fjalës Sate ndriçuese, dhe Ai është ngjitur me besnikëri në vendin e sakrificës, në pritje të pëlqimit Tënd, O Urdhërues i botëve.</p>
<p>O Ali-Akbar, falëndero Zotin tënd për këtë Tabelë, prej së cilës ti mund të nuhatësh aromat e butësisë Sime dhe të mësosh se ç&rsquo;na ka ndodhur Neve në shtegun e Perëndisë, të Adhuruarit të të gjitha botëve.</p>
<p>Sikur të gjithë shërbëtorët ta lexojnë e të thellohen në të, në damarët e tyre do të ndizet një zjarr që do t&rsquo;i përflakë botët.</p>
<p>(Source category: Tabela e Zjarrit)
(Bahaiprayers.net ID: 2859)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-sq/">#lang-sq</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
