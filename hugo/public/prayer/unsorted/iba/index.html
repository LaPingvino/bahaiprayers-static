<!DOCTYPE html>
<html><head>
	<meta charset="utf-8">
	<title>devotional.gq - Iban</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Iban</h1>

<a href="../../../prayer/unsorted/">&lt;&lt; unsorted</a>

<div id="inner">


<h2 class="list"><a href="../../../prayer/unsorted/iba/bpn12608/">Prayer bpn12608 in Iban</a></h2>
<p>#SAMBIANG OBLIGATORI Tl PANDAK ##DISEBUT SEKALI DALAM KANDANG DUA PULUH EMPAT JAM, MAYA TENGAH HARI.
Aku nyadi saksi, O Petara aku, Nuan udah nempa aku ngambika aku nemu Nuan lalu nyembah Nuan. Aku besaksi, diatu, ke pengurang kuasa aku ngagai penegap Nuan, ke penyeranta aku ngagai pengeraja Nuan. Nadai Petara bukai tang Nuan, Penulung lebuh Tusah, Pengibun Diri.
(Source category: SAMBIANG OBLIGATORI Tl PANDAK) (Bahaiprayers.net ID: 12608)</p><hr />

<h2 class="list"><a href="../../../prayer/unsorted/iba/bpn12609/">Prayer bpn12609 in Iban</a></h2>
<p>#SAMBIANG OBLIGATORI NUMBAS PEMANJAI ##PATUT DISEBUT TIAP HARI, PAGI, NGALIH HARI, ENGGAU LEMAI.
Sebarang sapa ti deka sambiang, uji iya masu jari, lalu lebuh ke masu jari, uji iya nyebut: Keringka jari aku, O Petara aku, awakka ia ulih megai Bup Nuan enggau naka ia penegap ke alai semua raban utai di dunya enda ulih ngelaban ia. Nya alai, jaga ia, ari ke ngachau utai ke ukai enggi iya empu. Nuan amat bendar, ti Pemadu tegap, ti Pemadu Bekuasa.</p><hr />

<h2 class="list"><a href="../../../prayer/unsorted/iba/bpn12610/">Prayer bpn12610 in Iban</a></h2>
<p>#SAMBIANG OBLIGATORI Tl PANJAI ##DISEBUT SEKALI DALAM KANDANG DUAPULUH EMPAT JAM.
Barang sapa ti deka nyebut sambiang tu, uji iya bediri lalu nunga ngadap Petara, lalu, lebuh iya ti bediri dia, uji iya merening ke kanan enggau ke kiba, baka ti nganti pengasih Tuhan iya, ti Pemadu Bepengasih, ti Penyinu. Udah nya uji iya nyebut: O Nuan	Tuhan	ke	semua	nama	lalu	Pengaga	semua Serega! Aku minta enggau pemaruh ati ari Nuan nengah sida ti Endang Terebak-tawas Ayu Nuan ti enda dipeda, ti Pemadu Tinggi, ti Pemadu Tampak, awakka sambiang aku nyadi api ti nunu tirai ti udah nutup aku ari pemajik Nuan, lalu nyadi panchar ti ngiring aku ngagai tasik Penatai Nuan.</p><hr />

<h2 class="list"><a href="../../../prayer/unsorted/iba/bpn12611/">Prayer bpn12611 in Iban</a></h2>
<p>O Petara! Tupi anakmit tu dalam ruang dada pengerindu Nuan, lalu beri iya tusu ari ruang dada Penabat Nuan. Kemansangka anak kayu ti tuchi tu dalam kebun bungai ros pengerindu Nuan lalu intu iya ngena panjah ujan penyayau Nuan. Gaga iya nyadi siku anakmit ba perintah suchi sereta uluka iya ngagai dunya serega Nuan. Nuan ti bekuasa sereta nelap, lalu Nuan meh ti Penyikap, ti Mentas, Tuhan ti ngelui pemisi.</p><hr />

<h2 class="list"><a href="../../../prayer/unsorted/iba/bpn12612/">Prayer bpn12612 in Iban</a></h2>
<p>O Nuan Tuhan ti nadai banding! Asuh anakmit tu nusu ba ruang dada pengerindu-penelap Nuan, lalu ibun iya dalam wa pengelikun enggau jaga Nuan lalu asuh iya diibun dalam kerendut lengan pengeliut pengerindu Nuan.
(Source category: ANAKMIT) (Bahaiprayers.net ID: 12612)</p><hr />

<h2 class="list"><a href="../../../prayer/unsorted/iba/bpn12613/">Prayer bpn12613 in Iban</a></h2>
<p>O Nuan Tuhan ti Nelap! Bala anakmit ti manah tu endang asil pengawa tunjuk penegap Nuan enggau pemadas kelai Nuan ti besai. O Petara! Jaga bala anakmit tu, enggau pengasih bantu sida awakka pandai lalu asuh sida gawaka dunya mensia. O Petara! Bala anakmit tu endang mutiara, asuh sida ditupi dalam serayung pengerindu-penelap Nuan. Nuan meh ti Pemisi, ti Penuh Pengerindu.
(Source category: ANAKMIT) (Bahaiprayers.net ID: 12613)</p><hr />

<h2 class="list"><a href="../../../prayer/unsorted/iba/bpn12614/">Prayer bpn12614 in Iban</a></h2>
<p>O Petara! Ajar sida anakmit tu. Sida anakmit tu utai tanam ba madang buah Nuan, bungai ba padang Nuan, bungai ros ba kebun Nuan. Asuh ujan Nuan labuh ba sida; asuh Matahari Pengamat manchar ba sida enggau pengerindu Nuan. Awakka puput ribut Nuan ngidupka sida ngambika sida tau dilatih, mansang sereta besai, lalu ayan enggau naka pemanah. Nuan meh ti Pemeri! Nuan meh ti Penyinu.
(Source category: ANAKMIT) (Bahaiprayers.net ID: 12614)</p><hr />

<h2 class="list"><a href="../../../prayer/unsorted/iba/bpn12615/">Prayer bpn12615 in Iban</a></h2>
<p>O Tuhan aku, O Tuhan aku! Aku tu anakmit ti agi biak. Tupi aku ari dada pengasih Nuan, latih aku dalam ruang dada pengerindu Nuan, asuh aku belajar dalam sekula iring Nuan lalu kemansangka aku di baruh kelamayang pemeri Nuan. Pansutka aku ari pemetang, gaga aku nyadi panchar ti perenching; lepaska aku ari penusah, gaga aku nyadi bungai ba kebun ros, asuh aku nyadi pengasuh ba pemetung Nuan lalu beri ke aku pendiau enggau gaya ulah ti rentang; gaga aku nyadi ke pemansut pemisi ngagai dunya mensia lalu iyas pala aku ngena intan pengidup ti meruan!</p><hr />

<h2 class="list"><a href="../../../prayer/unsorted/iba/bpn12616/">Prayer bpn12616 in Iban</a></h2>
<p>O Nuan Tuhan ti pemadu bemulia! Gaga pengasuh indu Nuan ti mit tu beberekat sereta lantang; asuh iya diasi ba pemetung penyatu Nuan lalu asuh iya ngirup mayuh ari changkir pengerindu Nuan awakka iya tau ngasaika penyamai enggau pengaga lalu ngerekaika bau rengut ti manis. Nuan ti Tegap sereta Bekuasa, lalu Nuan ti Nemu Semua, ti Meda Semua.
(Source category: ANAKMIT) (Bahaiprayers.net ID: 12616)</p><hr />

<h2 class="list"><a href="../../../prayer/unsorted/iba/bpn12617/">Prayer bpn12617 in Iban</a></h2>
<p>O Tuhan! Gaga bala anakmit tu nyadi kayu ti lati. Asuh sida tumbuh sereta mansang dalam Kebun Sempekat Nuan, lalu beri pengalak enggau pemanah nengah ujan mua-hari Perintah ti pemadu bemulia. O Nuan Tuhan ti nelap! Aku tu anak ti agi mit, keninggika aku diterima ba perintah nya. Aku tu ari bumi, gaga aku bepengudus; Aku tu ba dunya di baruh, asuh aku nguan dunya di atas; piam, perinsaka aku nyadi beperenching; material, asuh aku spiritual, lalu kemendarka aku tau ngayanka berekat Nuan ti nadai sekat.</p><hr />

<h2 class="list"><a href="../../../prayer/unsorted/iba/bpn12618/">Prayer bpn12618 in Iban</a></h2>
<p>O Petara, iring aku, jaga aku, gaga aku nyadi lampu ti terang enggau bintang ti bekebelik. Nuan meh ti Tegap sereta Bekuasa.
(Source category: ANAKMIT) (Bahaiprayers.net ID: 12618)</p><hr />

<h2 class="list"><a href="../../../prayer/unsorted/iba/bpn12619/">Prayer bpn12619 in Iban</a></h2>
<p>O Nuan Tuhan ti nelap! Ari bingkai-langit pengingkas Nuan udah ngayanka bala semengat ti, indah enda baka bulan ti terang, mancharka penampak ba dunya ati enggau semengat, ngelengka diri empu ari penau dunya nyata tu lalu berumban nuju ngagai dunya pengidup ti selama ia. Ngena setitik ai ari tasik penelap pengerindu Nuan, Nuan udah ngamika kebun ati sida datai ke sida nyau pemadu segar sereta manding. Rengut pengudus ke penyerakup suchi Nuan udah ngerembai jauh, ngesuhka pemanis bau ia ba selampur dunya, ngasuh semua tempat di dunya tu ngaba laban bau angi ia.</p><hr />

<h2 class="list"><a href="../../../prayer/unsorted/iba/bpn12620/">Prayer bpn12620 in Iban</a></h2>
<p>O Nuan Tuhan ti nelap! Enggau pengasih sikap sepasang sayap serega ngagai tiap anak biak ti baru ada tu, lalu beri sida pengering spiritual ngambika sida ulih terebai nengah langit ti nadai sekat lalu tau niki ngagai semua peninggi Perintah Abhá. O Tuhan! Keringka igi benih ti lembut tu ngambika tiap leka nyadi kayu ti lebat bebuah, galak sereta rinda. Asuh bala semengat tu menang nengah pemisa bala malikat serega Nuan, ngambika sida ulih ngalahka kuasa penyilap enggau pengelansang lalu ngarakka tikas kaul bekaban enggau lalau ba bala mensia; ngambika sida ulih, indah enda baka seput pengidup ba musim bungai, ngidup baru lalu ngeregaska kayu semengat mensia baka terutu ambun ti ngasuh padang ba endur nya gadung sereta ami.</p><hr />

<h2 class="list"><a href="../../../prayer/unsorted/iba/bpn12621/">Prayer bpn12621 in Iban</a></h2>
<p>O Nuan Tuhan ti nelap! Sikap penetap serega ba anak indu tu ba perintah, lalu enggau pengasih bantu iya awakka iya tau mengkang teguh enggau tegap dalam Pengawa Nuan ngambika iya tau, baka burung bul bul di kebun bungai ros misteri, melandaika sada nyawa di Perintah Abhá dalam munyi ti pemadu manis, ari nya mai pengelantang ngagai semua. Gaga iya tinggi dalam raban anak indu ba perintah lalu asuh iya tulihka pengidup meruan selama ia.</p><hr />

<h2 class="list"><a href="../../../prayer/unsorted/iba/bpn12622/">Prayer bpn12622 in Iban</a></h2>
<p>O Tuhan! Asuh anembiak tu terang, lalu chirika pemisi Nuan ba utai tempa ti seranta tu. Sikap ba iya penemu, lalu kemendarka pengering ti betambah ba iya tiap terebak-tawas lalu ibun iya dalam lindung jaga Nuan ngambika iya lepas ari penyilap, tau angkunka diri empu ngereja Pengawa Nuan, tau ngiring sida ti limpang, ngulu sida ti nadai daya, ngelepaska sida ti dikurung lalu ngerak sida ti nadai ibuh, awakka semua tau diberekat enggau pengingat sereta puji Nuan.</p><hr />

<h2 class="list"><a href="../../../prayer/unsorted/iba/bpn12623/">Prayer bpn12623 in Iban</a></h2>
<p>Puji enggau mulia meh ngagai Nuan, O Tuhan Petara aku! Tu meh paung pilih ke udah ditanam Nuan ba padang pengerindu Nuan lalu udah ditupi ngena jari Tuhan Nuan. Nuan udah nata ia ngena ai ari telaga pengidup meruan ke anyut ari kebun Penyatu Nuan lalu Nuan udah ngasuh muahari penyiru pengasih Nuan nelesaika pengasih Nuan ba ia. Ia diatu udah tumbuh sereta mansang besai di baruh lindung berekat Nuan ke ayan ari Terebak-tawas ayu pengudus Nuan.</p><hr />

<h2 class="list"><a href="../../../prayer/unsorted/iba/bpn12624/">Prayer bpn12624 in Iban</a></h2>
<p>&ldquo;Berekat meh iya ti ingatka apai indai iya lebuh berandau enggau Petara&rdquo;.
(Source category: DIRI SEBILIK) (Bahaiprayers.net ID: 12624)</p><hr />

<h2 class="list"><a href="../../../prayer/unsorted/iba/bpn12625/">Prayer bpn12625 in Iban</a></h2>
<p>Aku minta pengampun Nuan, O Petara aku, lalu minta tembang nitihka gaya peneka Nuan ngasuh bala pengasuh Nuan nguingka sida empu ngagai Nuan. Aku minta Nuan nuchi semua penyalah kami nitihka pematut kuasa Tuhan Nuan, lalu ngampun aku, apai indai aku, sereta enggau sida dalam jangka nuan udah masuk ke dalam palan pengerindu Nuan ti lumau ngelui kuasa-raja sereta sigi patut ke mulia kuasa serega Nuan. O Petara aku! Nuan udah meransang semengat aku nyerahka peminta ia ngagai Nuan, lalu semina ba Nuan, enti enda ketegal nya aku enda ngangauka Nuan.</p><hr />

<h2 class="list"><a href="../../../prayer/unsorted/iba/bpn12626/">Prayer bpn12626 in Iban</a></h2>
<p>Nuan meda, O Tuhan, jari peminta kami diangkat ngadap serega pengasih enggau pemisi Nuan. Kemendar awakka sida tau diisi ngena pesaka bantu penelap enggau pengasih Nuan ti chukup mayuh. Ampun kami, enggau apai kami, enggau indai kami, lalu kamatka sebarang utai ti dikedeka kami ari tasik berekat enggau pementas Kudus Nuan. Terima, O Dikerindu ati kami, semua kereja kami dalam menasan Nuan. Nuan amat bendar, ti Pemadu Bekuasa, ti Pemadu Tinggi, ti Nadai Banding, ti Siku, ti Pengampun, ti Bepengasih.</p><hr />

<h2 class="list"><a href="../../../prayer/unsorted/iba/bpn12627/">Prayer bpn12627 in Iban</a></h2>
<p>Tuhan aku! Tuhan aku! Aku muji Nuan sereta beterima kasih ngagai Nuan laban Nuan udah kasihka pengasuh indu Nuan ti baruh ati, jaum Nuan minta enggau pengabis ati sereta minta enggau pemaruh ati ngagai Nuan, laban Nuan amat bendar udah ngiring iya nuju Perintah Nuan ti nyata sereta ngasuh iya ninga Kangau Nuan ti tinggi ba dunya injau tu lalu meda semua Tanda Nuan ti nunjukka pengayan pemenang perintah Nuan di atas semua utai.</p><hr />

<h2 class="list"><a href="../../../prayer/unsorted/iba/bpn12628/">Prayer bpn12628 in Iban</a></h2>
<p>O Petara, Petara aku! Tu pengasuh- indu Nuan minta ngagai Nuan, arap ba Nuan, nungaka mua iya ngadap Nuan,	minta	enggau	bebendar	ngagai	Nuan	ngambika nibarka pemeri serega Nuan ba iya, lalu madah ngagai iya misteri spiritual Nuan, lalu tenggau ba iya panchar KuasaPetara ba Nuan. O Tuhan aku! Asuh mata laki aku lansik. Kelantang Nuan ati iya ngena panchar penemu pasal Nuan, batak Nuan runding iya ngagai perenching pemajik Nuan, kelantangka roh iya ulih Nuan ari ti ngayanka ngagai iya penerang bebendang Nuan.</p><hr />

<h2 class="list"><a href="../../../prayer/unsorted/iba/bpn12629/">Prayer bpn12629 in Iban</a></h2>
<p>O Tuhan! Dalam Rambau ti Pemadu Tebangkar tu Nuan nerima peminta ari bala anak ti ngarika apai indai sida. Tu meh siti ari penyelai-pemanah penyikap Nuan ti nadai sekat ba Rambau tu. Nya alai, O Nuan Tuhan ti nelap, terima peminta pengasuh Nuan tu ba pemetung penyatu Nuan lalu selamka apai iya dalam tasik berekat Nuan, laban anak tu udah angkat gawaka Nuan lalu bebendar ba semua maya dalam arus menasan pengerindu Nuan.</p><hr />

<h2 class="list"><a href="../../../prayer/unsorted/iba/bpn12630/">Prayer bpn12630 in Iban</a></h2>
<p>Dimuliaka meh Nuan, O Tuhan Petara aku! Aku minta ngagai Nuan ngena pangka ribut pengasih Nuan, enggau sida Bala Terebak-tawas ke tuju Nuan enggau Palan Penatai peransang Nuan, kirum ke baruh ngagai aku enggau semua sida ti udah ngiga mua Nuan utai ti ngakun ke pementas pemisi pengasih Nuan, lalu lumau ke penyikap enggau pengasih Nuan. Umang sereta kediri meh aku tu, O Tuhan aku! Selamka aku dalam tasik pengaya Nuan; aus, asuh aku ngirup ari ai pengidup pengerindu-penelap Nuan.</p><hr />

<h2 class="list"><a href="../../../prayer/unsorted/iba/bpn12631/">Prayer bpn12631 in Iban</a></h2>
<p>Nuan Petara ti pengasih! O Nuan Siku ti tegap sereta bekuasa! O Nuan Apai ti pemadu mentas! Tu bala anembiak ke begempuru, nunga ngadap Nuan, minta enggau pemaruh ati ba pemetung Nuan, inginka penyayau Nuan ti enda nemu abis ari pemesai penetap Nuan. Sida nadai tuju bukai semina deka ke pemanah-penyamai Nuan. Sida nadai kebuah bukai kelimpah ari gawaka dunya mensia. O Petara! Asuh serumpu tu terang. Asuh ati bepengasih. Turunka penyayau Roh Kudus.</p><hr />

<h2 class="list"><a href="../../../prayer/unsorted/iba/bpn12632/">Prayer bpn12632 in Iban</a></h2>
<p>Nuan Tuhan ti nelap! Tu bala pengasuh Nuan ti udah begempuru ba aum tu, ngadap perintah Nuan lalu begunaka pemeri enggau berekat Nuan. O Nuan Petara! Ayan sereta pandangka tanda penyatu Nuan ti udah ditukuh ba semua realiti pengidup. Pegari sereta kerembaika pemanah ti udah ditaruh sereta dipelam Nuan dalam semua realiti mensia tu. O Petara! Kami tu baka kayu, lalu pemisi Nuan baka ujan; idup sereta asuh kayu tu mansang nengah penyikap Nuan.</p><hr />

<h2 class="list"><a href="../../../prayer/unsorted/iba/bpn12633/">Prayer bpn12633 in Iban</a></h2>
<p>Nuan Petara ti Pengampun! Bala pengasuh tu ngadap perintah Nuan lalu ngiga pengasih enggau pemeri Nuan. O Petara! Gaga ati sida manah sereta tuchi awakka sida tau lumau nerima pengerindu Nuan. Tuchi sereta kuduska roh sida awakka penerang Matahari Pengamat tau manchar ba sida. Tuchi sereta kuduska mata sida awakka sida tau ngelala penerang Nuan. Tuchi sereta kuduska pending sida awakka sida tau ninga kangau perintah Nuan. O Tuhan! Amat bendar, kami tu lembut, tang Nuan meh tegap.</p><hr />

<h2 class="list"><a href="../../../prayer/unsorted/iba/bpn12634/">Prayer bpn12634 in Iban</a></h2>
<p>O Nuan Pemekal ti bepengerindu! Semua semengat tu udah ninga kangau Perintah Petara, lalu udah merening ba mulia Matahari Pengamat. Sida udah angkat ke atas ngagai penyamai langit pengerindu; sida udah gagit ke gaya pendiau Nuan, lalu sida nyembah pemajik Nuan. Ngagai Nuan meh sida udah nguingka sida empu, sama berandau pasal Nuan, ngiga tempat Nuan, sereta auska ai tengkebuk serega perintah Nuan. Nuan meh ti Pemeri, ti Penyikap, ti Seruran Rindu.</p><hr />

<h2 class="list"><a href="../../../prayer/unsorted/iba/bpn12635/">Prayer bpn12635 in Iban</a></h2>
<p>Semua bala pangan Petara… patut meri enggau naka ulih, enda ngira penyampau ia. Petara enda deka ngenusahka semengat lebih ari pengulih iya. Pemeri ti bakanya patut datai ari semua tempat enggau ari semua orang ti arap&hellip; O bala Pangan Petara! Pechaya bendar ianya dikena nipakka pemeri tu, dia kebun kita, gudang kita, enggau dagang kita deka diberekat betambah belipat lipat, ngena pemanah tepa enggau penyikap. Iya ti ngereja siti pengawa manah deka nerima upah sepuluh kali lipat.</p><hr />

<h2 class="list"><a href="../../../prayer/unsorted/iba/bpn12636/">Prayer bpn12636 in Iban</a></h2>
<p>O Petara, Petara aku! Terangka kening semua bala ti amat rindu ke Nuan, lalu tulung sida enggau raban malikat ti tetap bulih pemenang. Tegapka kaki sida nuju menasan Nuan ti lurus, lalu ari pemeri Nuan ti jeman telengaka ngagai sida pintu berekat Nuan; laban sida bebelanja ba menasan Nuan utai ti udah diberi Nuan ke sida, ngibun Pengarap Nuan, manggaika pengarap ati sida ba pengingat sida ke Nuan, nyerahka ati sida ketegal pengerindu ke Nuan, lalu enda matak pemisi sida dikena muji Pemajik Nuan enggau dikena sida ngiga chara ngelantangka Nuan.</p><hr />

<h2 class="list"><a href="../../../prayer/unsorted/iba/bpn12637/">Prayer bpn12637 in Iban</a></h2>
<p>O Petara,	enggau	Petara	ke	semua	Nama,	enggau Pengaga semua serega! Aku minta Nuan nengah Nama Nuan ke alai Iya ti Terebak-tawas ke penegap Nuan enggau Palan Penurun kuasa Nuan udah diayanka, nengah nya genap utai ti betekang udah diasuh lela, lalu genap iku bangkai ti mati diidupka, lalu genap iti roh ti nginsit dientapka—aku minta Nuan ngambika aku ulih ngingkaska aku empu ari semua tanggam ngagai semua utai tang Nuan, lalu gawaka Pengawa Nuan, lalu dekaka utai ti dikedeka Nuan nengah pengering kuasa-raja Nuan, lalu ngereja utai ti manah ba penyamai peneka Nuan.</p><hr />

<h2 class="list"><a href="../../../prayer/unsorted/iba/bpn12638/">Prayer bpn12638 in Iban</a></h2>
<p>26	Bakani ku aku deka tinduk, O Petara, Petara aku, lebuh mata sida ti lelengauka Nuan mengkang dani ketegal sida beserara ari Nuan; lalu bakani aku ulih ngalika diri belelak lebuh semengat bala sulu Nuan nyau merampau laban ti jauh ari penatai Nuan? Aku udah nyerahka, O Tuhan aku, roh aku enggau semua pengidup aku ngagai jari kanan penegap Nuan enggau jaga Nuan, lalu aku ngalika pala aku ba panggal aku nengah kuasa Nuan, lalu ngangkat ia nitihka peneka Nuan enggau penyamai pemanah Nuan.</p><hr />

<h2 class="list"><a href="../../../prayer/unsorted/iba/bpn12639/">Prayer bpn12639 in Iban</a></h2>
<p>O Petara aku, Tuan aku, Juluk ati pengingin aku! Tu, pengasuh Nuan, ngiga peninduk ba pengelindung penyinu Nuan, lalu deka gali di baruh kanopi berekat Nuan, minta ibun enggau jaga Nuan. Aku minta kasih Nuan, O Tuhan aku, ngena mata Nuan ti nadai tinduk, ngibun mata aku ari ti merening ke bukai kelimpah ari Nuan. Udah nya, keringka, perening sida ngambika sida ulih ngelala semua tanda Nuan, lalu meda Bingkai- langit Revelasyen Nuan.</p><hr />

<h2 class="list"><a href="../../../prayer/unsorted/iba/bpn12640/">Prayer bpn12640 in Iban</a></h2>
<p>O Tuhan, aku udah nungaka mua aku ngadap perintah penyatu Nuan lalu nyelamka diri empu dalam tasik pengasih Nuan. O Tuhan, terangka perening aku meda panchar Nuan ba malam tegayam tu, lalu asuh aku lantang laban ai anggur pengerindu Nuan ba pemanah rambau tu. O Tuhan, asuh aku ninga kangau Nuan, lalu buka ba mua aku semua pintu serega Nuan, ngambika aku tau meda penampak mulia Nuan lalu tau tetarit ngagai pemajik Nuan.</p><hr />

<h2 class="list"><a href="../../../prayer/unsorted/iba/bpn12641/">Prayer bpn12641 in Iban</a></h2>
<p>Petara aku, Iya ti disembah sereta disayau aku! Aku besaksi ke penyerakup Nuan enggau penyatu Nuan, lalu ngelala tepa Nuan, sekalika ia ti dulu enggau ia ke diatu. Nuan meh Pemadu Pemisi, lumpa terutu pengasih Nuan udah manjah ngagai semua orang ti bepangkat tauka ke enda, lalu bebendang berekat Iya udah manchar bela ngagai orang ti ngasi enggau ke nyakal. O Petara ti pengasih, ba mua pintu Iya ayu pengasih udah ngunduk ke baruh, lalu ba pengenduh Pengawa Iya ke alai pengerindu-penelap, dalam penalam roh iya, udah ngelingi, kami minta ari Nuan, minta kasih berekat Nuan ti jeman, lalu ngiga pengerindu Nuan ke diatu, awakka Nuan bisi penyinu ngagai semua sida ti pegari ba dunya pengidup, lalu anang ngemeluka sida ari panchur berekat Nuan ba hari Nuan.</p><hr />

<h2 class="list"><a href="../../../prayer/unsorted/iba/bpn12642/">Prayer bpn12642 in Iban</a></h2>
<p>O Nuan Tuhan ti penyinu, Nuan ti amat mentas sereta bepengulih! Kami tu pengasuh Nuan ti dilindung di baruh penabat Nuan. Tenggauka perening pengasih Nuan ngagai kami. Beri penampak ke mata kami, pengelansik ke pending kami, sereta pemereti enggau pengerindu ke ati kami. Asuh semengat kami gaga sereta lantang ninga berita pengaga ari Nuan. O Tuhan! Tunjukka kami jalai nuju ngagai perintah Nuan lalu idupka baru semua kami nengah seput Roh Kudus.</p><hr />

<h2 class="list"><a href="../../../prayer/unsorted/iba/bpn12643/">Prayer bpn12643 in Iban</a></h2>
<p>O Nuan Tuhan ti nelap! Nuan udah nempa semua mensia ari asal ti sama. Nuan udah ngeletak-tangkan semua endang deka diempu ruang bilik ti sama. Ba Mua Pengudus Nuan sida endang semua pengasuh Nuan, lalu semua mensia dilindung di baruh Panggau Nuan; semua udah sama begempuru ba Mija Pemisi Nuan; lalu semua diperenching nengah penampak Penabat Nuan. O Petara! Nuan endang nelap ngagai semua, Nuan udah mekal ke semua, udah ngelindung semua, nyiri pengidup ke semua.</p><hr />

<h2 class="list"><a href="../../../prayer/unsorted/iba/bpn12644/">Prayer bpn12644 in Iban</a></h2>
<p>O Nuan Tuhan ti nelap! O Nuan Siku ti mentas sereta penyinu! Kami tu bala pengasuh ba pemetung Nuan lalu udah begempuru di baruh ayung kelemayang penyerakup suchi Nuan. Matahari penyinu Nuan manchar ba semua, lalu mua-hari pemisi Nuan manjah ba semua. Tepa Nuan nyerangkap semua, penabat pengerindu Nuan ngetanka semua, penyaga Nuan ngayung semua, lalu perening pengasih Nuan ditenggau ba semua. O Tuhan! Kemendarka penyikap Nuan ti nadai tatak, lalu asuh penampak iring Nuan beperenching.</p><hr />

<h2 class="list"><a href="../../../prayer/unsorted/iba/bpn12645/">Prayer bpn12645 in Iban</a></h2>
<p>Mulia	meh	ke	Nuan,	O	Tuhan	ke	dunya	enggau Pengingin ke semua menua, O Nuan ti udah dipegari dalam Nama ti Pemadu Tebangkar, ke alai mutiara pemintar enggau sada nyawa udah pansut ari kerubung tasik penemu Nuan ti besai, lalu revelasyen ti kudus udah diyas ngena penampak penatai matahari rampa-mua Nuan. Aku minta ari Nuan, ngena Jaku nya ke alai pemendar tanda Nuan udah ditukuh ba utai tempa Nuan lalu testimoni Nuan udah dikamatka ba bala pengasuh Nuan, ngeringka bala mensia Nuan ba utai ke alai nama Pengawa deka manchar dalam perintah Nuan, tikas kuasa Nuan deka ditanam ba bala pengasuh Nuan, lalu tambai lalau Nuan deka ditegika di selampur perintah Nuan.</p><hr />

<h2 class="list"><a href="../../../prayer/unsorted/iba/bpn12646/">Prayer bpn12646 in Iban</a></h2>
<p>Puji meh nama Nuan, O Tuhan Petara aku! Nuan meda bakani perening aku dituju ngagai penyiru pengasih Nuan, bakani mata aku ninjau ngagai bingkai- langit Berekat Pengasih Nuan enggau pengerindu pementas Nuan, lalu bakani jari aku diunjurka ngagai serega penyikap Nuan. Penegap Nuan nyadika saksi ba aku! Tiap perengka tubuh aku manjung ngagai Nuan lalu nyebut; &ldquo;O Nuan ti Chukup Dikerinduka semua dunya, enggau Tuhan ke semua ti di serega sereta di dunya, lalu Nuan ti Diniat semua ati ti angkunka Nuan!</p><hr />

<h2 class="list"><a href="../../../prayer/unsorted/iba/bpn12647/">Prayer bpn12647 in Iban</a></h2>
<p>O Petara aku, bantu ulih Nuan pengasuh Nuan nerantangka Leka Jaku, lalu nyakal igau sengapa enggau bula, ngentapka pengamat, ngerembaika jauh genteranjaku suchi, mansutka bendang-bendang, lalu ngasuh penampak pagi terebak dalam ati sida ti lurus. Nuan meh, amat bendar, ti Mentas, ti Pengampun.
(Source category: NGAJAR) (Bahaiprayers.net ID: 12647)</p><hr />

<h2 class="list"><a href="../../../prayer/unsorted/iba/bpn12648/">Prayer bpn12648 in Iban</a></h2>
<p>O Petara, Petara aku! Bantu ulih Nuan bala pengasuh ti dikarap Nuan ngembuan ati ti rindu sereta siru. Tulung sida ngerembaika, ba semua menua di bumi, penampak lalau ti datai ari Raban ti tinggi. Amat bendar, Nuan ti Kering, ti Bekuasa, ti Tegap, ti Ngalah Semua, ti Seruran Meri. Amat bendar, Nuan ti Mentas, ti Lembut, ti Siru, ti Pemadu Pemisi.
(Source category: NGAJAR) (Bahaiprayers.net ID: 12648)</p><hr />

<h2 class="list"><a href="../../../prayer/unsorted/iba/bpn12649/">Prayer bpn12649 in Iban</a></h2>
<p>Diambi ari Papan Tulis Pelen Petara
O Nuan	Petara	ti	nadai	banding!	O	Nuan	Tuhan	ke Perintah- Petara! Bala semengat tu soldadu serega Nuan. Bantu sida ngena raban Malikat ti Pemadu Tinggi, asuh sida menang, ngambika tiap iku sida tau nyadi baka seraban bala soldadu lalu ngalahka semua menua tu ngena pengerindu Petara enggau panchar ajar Petara. O Petara! Uji Nuan nyadi penyukung sida enggau penulung sida, lalu ba menua puang, ba bukit, ba lebak, ba kampung, ba emperan enggau ba tasik, awakka Nuan nyadika pengandal sida ngambika tau manjung ngena kuasa Perintah Petara sereta ngena seput Roh Kudus!</p><hr />

<h2 class="list"><a href="../../../prayer/unsorted/iba/bpn12650/">Prayer bpn12650 in Iban</a></h2>
<p>Barang sapa ti ngejangka menua diri bejalai ngajar ngagai dini-dini tempat, uji iya besampi siang enggau malam sambiang tu lebuh ti bejalai di menua bukai: O Petara, Petara aku! Nuan meda aku chukup gaga lalu tetarit ngagai perintah Nuan ti bemulia, ditungkun ngena api pengerindu Nuan ba raban mensia, pengerandang jalai ke perintah Nuan ba menua ti besai sereta luas tu, ngelengkaka diri ari semua utai semina Nuan, bepanggai ba Nuan, ninggalka penyamai enggau pengelantang, jauh ari menua asal aku, siku ti sesegau bejalai ba menua tu, temuai ti tetingkap ba tanah tu, ngemaruhka diri ba Pemetung Nuan ti tinggi, nundukka diri ngagai serega mulia Nuan ti pemadu bisa, minta enggau naka pemaruh ati ngagai Nuan ba pemetang malam tu enggau maya teberingkas tawas, nyapa sereta nunggah Nuan maya pagi enggau lemai ngambika enggau pengasih mantu aku gawaka Pengawa Nuan, ngerembai jauh ke Ajar Nuan lalu ngangkatka Leka Jaku Nuan di selampur Timur enggau Barat.</p><hr />

<h2 class="list"><a href="../../../prayer/unsorted/iba/bpn12651/">Prayer bpn12651 in Iban</a></h2>
<p>Uji barang sapa ti deka bejalai ngajar ngagai tempat bukai, bacha enggau silik sambiang tu baika nya ba bukit, ba padang pasir, ba tanah enggau ba tasik: O Petara! O Petara! Nuan meda pengelemi, pemaruh enggau basa aku nunga utai tempa Nuan; taja pia, aku udah arap bendar ke Nuan lalu angkat ngerembaika ajar Nuan ba bala pengasuh nuan ti kering, bepanggai ba kuasa enggau penegap Nuan. O Tuhan! Aku tu burung ti patah sayap lalu ingin deka terebai ngagai ruang serega Nuan ti nadai sekat.</p><hr />

<h2 class="list"><a href="../../../prayer/unsorted/iba/bpn12652/">Prayer bpn12652 in Iban</a></h2>
<p>O Petara, Petara aku! Nuan meda bakani pemetang ngeleti udah mungkur semua tempat, bakani semua menua udah ditunu enggau api penyarut, lalu api perang enggau bebunuh udah demurung di selampur Timur enggau Barat. Darah anyut, bangkai betegaring sebelah tanah, lalu pala ti dipumpung udah labuh ba debu menalan perang. O Tuhan! Sinu meh ke bala ti lansang tu lalu perening sida ngena mata pengasih enggau pengampun. Padamka api tu, ngambika mua-hari ti tebal tu ti udah ngelindung bingkai-langit tau pambar, lalu Matahari Pengamat manchar ngena perenching pemaik, pemetang ti tebal tu tau dikebu lalu penerang api pemaik tau mancharka penampak ia ba semua menua.</p><hr />

<h2 class="list"><a href="../../../prayer/unsorted/iba/bpn12653/">Prayer bpn12653 in Iban</a></h2>
<p>Leka sampi entudi tu patut dibacha bala pengajar enggau bala pangan ninting hari: O Nuan Tuhan ti penelap! Puji meh ngagai Nuan laban Nuan udah nunjukka kami arus besai ke pengiring, udah muka pintu perintah Petara lalu ngayanka Nuan Empu nengah Matahari Pengamat. Ngagai orang ti buta Nuan udah ngasuh sida meda; ngagai orang ti bengal Nuan udah ngasuh sida ninga; Nuan udah ngidupka sida ti mati; Nuan udah ngayaka sida ti seranta; Nuan udah nunjukka jalai ngagai sida ti tesat; Nuan udah nguluka sida ti rangkai rekung ngagai tengkeching ai pengiring; Nuan udah ngelakka ikan ti aus datai ngagai tasik pengamat; lalu Nuan udah ngelaluka bala burung ti sesegau ngagai kebun bungai ros pengasih.</p><hr />

<h2 class="list"><a href="../../../prayer/unsorted/iba/bpn12654/">Prayer bpn12654 in Iban</a></h2>
<p>Genap iku semengat ti bejalai nengah nengeri, tumpuk enggau genturung pendiau ba menua tu lalu kiruh ngerekaika bau rengut Petara, patut nguna sambiang tu tiap pagi O Petara aku! O Petara Aku! Nuan meda aku diau dalam pemaruh enggau pengelemah aku, kiruh ngereja pengawa ti pemadu besai, mutus ati deka ngemesaika Leka Jaku Nuan ngagai mensia mayuh sereta ngerembaika ajar Nuan ngagai mensia Nuan. Bakani aku ulih mujur enti enda ketegal Nuan ti mantu aku ngena seput Roh Kudus, nulung aku ngulihka pemenang nengah raban malikat perintah Nuan ti bemulia, lalu manjah ngagai aku penetap Nuan, ti tau nukar kerengit nyadi menaul, ai setitik nyadi sungai enggau tasik, lalu sigi atom nyadi penampak enggau matahari?</p><hr />

<h2 class="list"><a href="../../../prayer/unsorted/iba/bpn12655/">Prayer bpn12655 in Iban</a></h2>
<p>Awakka sida ti ngerembaika bau rengut Petara nyebut sambiang tu tiap pagi. O Tuhan, Petara aku! Puji sereta terima kasih ngagai Nuan laban Nuan udah ngiring aku nuju jalai perintah Nuan, ngasuh aku bejalai ba menasan ti lurus sereta jauh tu, terangka mata aku merening panchar penampak Nuan, tungaka pending aku ngadap lagu burung pengudus ari dunya penyelai lalu tarit ati aku ngena pengerindu Nuan ngagai semua sida ti lurus. O Tuhan!</p><hr />

<h2 class="list"><a href="../../../prayer/unsorted/iba/bpn12656/">Prayer bpn12656 in Iban</a></h2>
<p>O Petara! O Petara! Tu siku burung ti patah sayap lalu penerebai iya kelalu lubah—tulung iya awakka iya ulih terebai ngagai tuchung pemansang enggau penyelamat, terebaika iya enggau naka pengaga sereta pengelantang dalam langit ti luas , nyariska pelandai iya dalam Nama Nuan ti Pemadu Tinggi ba selampur menua, kelantangka pending enggau kangau tu lalu terangka mata merening tanda pengiring. O Tuhan, aku siku aja, kediri sereta baruh. Aku nadai penyukung semina Nuan, nadai penulung kelimpah ari Nuan lalu nadai pengenan kelimpah ari Nuan.</p><hr />

<h2 class="list"><a href="../../../prayer/unsorted/iba/bpn12657/">Prayer bpn12657 in Iban</a></h2>
<p>Puji meh ngagai Nuan, O Petara aku! Tu bala pengasuh Nuan ti udah ditarit ulih rengut pengasih Nuan, lalu ditungkun ngena api ti mau ba kayu Nuan ti Siku, lalu mata sida tebelenang meda bebendang penampak ti manchar ari Sinai penyatu Nuan. O Tuhan! Telipika dilah sida nyebut Nuan ngagai bala nembiak Nuan, lalu asuh sida bejakuka puji Nuan nengah pementas enggau pengasih pengerindu Nuan. Saup sida ngena raban Malikat Nuan, keringka punggung sida gawaka Nuan, lalu gaga sida nyadika tanda lalau Nuan ba bala utai tempa Nuan.</p><hr />

<h2 class="list"><a href="../../../prayer/unsorted/iba/bpn12658/">Prayer bpn12658 in Iban</a></h2>
<p>Bala ti ngerembaika rengut Petara patut nyampika sambiang tu tetiap pagi. O Petara, Petara aku! Nuan meda iya ke lemah tu minta enggau naka pemendar ke pengering serega, iya ti merinsa tu tetenguk bendar deka ke pengaya serega Nuan, iya ti aus tu ingin bendar ke tengkeching ai pengidup ti meruan, iya ti diperinsa tu deka amat ke penyuman ti disemaya Nuan nengah pengasih Nuan ti nadai sekat ti endang udah diungkup Nuan ke bala pengasuh ti udah dipilih Nuan dalam perintah Nuan ti tinggi.</p><hr />

<h2 class="list"><a href="../../../prayer/unsorted/iba/bpn12659/">Prayer bpn12659 in Iban</a></h2>
<p>Dikemulia meh Nuan, O Petara aku! Aku beterima kasih ngagai Nuan laban Nuan udah ngasuh aku tetemuka Iya Siku ti Terebak-tawas pengasih Nuan, enggau Palan Penurun berekat Nuan, enggau Tibang ke Pengawa Nuan. Aku minta bebendar ngagai Nuan ngena Nama Nuan, nengah nya mua sida ke semak ngagai Nuan udah bebali puchat, lalu ati sida ti angkunka Nuan udah ngebuka penerebai sida nuju Nuan, ngemendarka aku, ba sebarang maya enggau sebarang gaya, tau bepegai ba rambu Nuan, lalu buai semua tanggam ba orang bukai kelimpah ari Nuan, lalu tanka perening aku dituju ngadap bingkailangit Revelasyen Nuan, lalu tau ngereja pengawa ti udah diagih Nuan ngagai aku dalam Papan Tulis Nuan.</p><hr />

<h2 class="list"><a href="../../../prayer/unsorted/iba/bpn12660/">Prayer bpn12660 in Iban</a></h2>
<p>Dipuji meh nama Nuan, O Petara aku! Aku minta Nuan ngena rengut Kelambi berekat Nuan ti nitihka pinta Nuan sereta	senutuk	enggau	pengingin	Nuan	udah dikerembaika	ba	selampur	utai	tempa,	lalu	ngena Bintang-siang	peneka	Nuan	ti	udah	manchar	enggau terang, nengah kuasa	penegap Nuan enggau kuasa-raja Nuan,	ari	atas	bingkai-langit	pengasih	Nuan,	ngendas lengis ari ati aku semua pengelebu ngapa enggau igau sengapa, awakka enggau naka penyayau aku tau nguing ngadap Nuan, O Nuan Tuhan ke semua mensia!</p><hr />

<h2 class="list"><a href="../../../prayer/unsorted/iba/bpn12661/">Prayer bpn12661 in Iban</a></h2>
<p>O Tuhan! Ngagai Nuan aku ngiga pengenduh lalu ngagai semua tanda Nuan aku nungaka ati aku. O Tuhan! Sekalika benung bejalai tauka ba rumah, sekalika dalam pengawa aku tauka dalam kereja aku, aku nyerahka semua pengandal ati aku ba Nuan. Beri aku bantu Nuan ti chukup awakka tau ngati kediri, ari semua utai. O Nuan ti bepengasih ngelui ari semua! Sikap ba aku ungkup aku, O Tuhan, nitihka peneka Nuan, lalu asuh aku tepantup ati ba utai ti udah diletak Nuan ke aku.</p><hr />

<h2 class="list"><a href="../../../prayer/unsorted/iba/bpn12662/">Prayer bpn12662 in Iban</a></h2>
<p>Dalam Nama Tuhan nuan, ti Penempa, ti Kuasa-raja, ti Semua-Penyukup, ti Pemadu Tinggi, tulung Iya Siku dipinta ulih semua mensia. Sebut: O Petara aku! O Nuan Siku ti Pengaga semua serega enggau bumi, O Tuhan Perintah Petara! Nuan nemu bendar semua utai ke dilalai ba ati aku, tang Pengidup Nuan endang enda ditemu semua kelimpah ari Nuan Empu. Nuan meda semua utai ke bisi ba aku, nadai orang bukai ulih ngereja tu kelimpah ari Nuan.</p><hr />

<h2 class="list"><a href="../../../prayer/unsorted/iba/bpn12663/">Prayer bpn12663 in Iban</a></h2>
<p>Sebut: Petara chukup ba semua utai ngelui ari semua utai, lalu nadai utai dalam semua serega tauka di bumi tang Petara meh chukup. Amat bendar, Iya ba Iya empu, ti Nemu, ti Ngenan, ti Pemadu Bisa.
(Source category: NGINGKAS DIRI) (Bahaiprayers.net ID: 12663)</p><hr />

<h2 class="list"><a href="../../../prayer/unsorted/iba/bpn12664/">Prayer bpn12664 in Iban</a></h2>
<p>O Petara, Petara aku! Nuan meh Pengandal aku enggau Siku-dikerindu aku, tuchung Juluk ati enggau Pengingin aku! Enggau naka pemaruh ati sereta penuh pengangkun aku besampi ngagai Nuan awakka ngaga aku nyadi legit pengerindu Nuan ba tanah Nuan, lampu penemu Nuan ba semua utai tempa Nuan, enggau tambai pemeri kudus Nuan dalam perintah Nuan. Sengkaum aku enggau bala pengasuh Nuan ti udah ngingkaska sida empu ari semua utai kelimpah ari Nuan, ti udah nuchi sida empu ari semua utai sementara ba dunya tu, lalu udah ngelepaska sida empu ari semua jaku asut igau sengapa.</p><hr />

<h2 class="list"><a href="../../../prayer/unsorted/iba/bpn12665/">Prayer bpn12665 in Iban</a></h2>
<p>O Petara aku enggau Tuan aku! Aku tu pengasuh Nuan lalu anak pengasuh Nuan. Aku udah angkat ari padung peninduk aku pagi tu lebuh maya Bintang- Siang penyatu Nuan manchar ari Terebak-tawas peneka Nuan, lalu udah mancharka penampak ia di selampur dunya tu, nitihka ti udah diletak dalam Bup Letak-Tangkan Nuan. Puji meh Nuan, O Petara aku, laban kami udah angkat ngagai penampak panchar penemu Nuan. Nya alai, turun ngagai kami, O Tuhan aku, utai ti tau dikena kami ngelengka diri ari sebarang orang kelimpah ari Nuan, lalu ngelepaska kami ari semua tanggam tang semina Nuan.</p><hr />

<h2 class="list"><a href="../../../prayer/unsorted/iba/bpn12666/">Prayer bpn12666 in Iban</a></h2>
<p>Aku udah dani dalam ibun Nuan, O Petara aku, lalu nyadi iya ti ngiga pengelindung deka diau dalam Pengibun jaga Nuan enggau Kuta penyaga Nuan. Terangka pengidup dalam aku, O Tuhan aku, enggau bebendang Terebak-tawas Revelasyen Nuan, baka Nuan ti udah meri penampak ke pengidup luar aku enggau panchar pagi ari pengasih Nuan.
(Source category: PAGI) (Bahaiprayers.net ID: 12666)</p><hr />

<h2 class="list"><a href="../../../prayer/unsorted/iba/bpn12667/">Prayer bpn12667 in Iban</a></h2>
<p>Aku udah angkat pagi tu ngena pengasih Nuan, O Petara aku, lalu ninggalka rumah aku bepanggai penuh ba Nuan, sereta nyerahka diri ngagai intu Nuan. Udah nya, kirum ke baruh, ngagai aku, ari serega penyinu Nuan, berekat ari Nuan, lalu ulih ngasuh aku pulai ke rumah enggau likun baka Nuan ti udah ngasuh aku bekejang di baruh jaga Nuan lalu runding aku ditanggam teguh ba Nuan. Nadai Petara bukai tang Nuan, ti Siku, ti Nadai Banding, ti Nemu Semua, ti Pemadu Pintar.</p><hr />

<h2 class="list"><a href="../../../prayer/unsorted/iba/bpn12668/">Prayer bpn12668 in Iban</a></h2>
<p>Tempa dalam aku ati ti tuchi, O Petara aku, lalu kemaruka pengasai ti jenuh dalam ati aku, O Pengandal aku! Nengah kuasa roh entapka aku ulih Nuan dalam Pengawa Nuan, O Siku Pemadu Dikerindu aku, lalu ngena penampak mulia Nuan pandangka ngagai aku jalai Nuan, O Nuan Juluk pengingin aku! Nengah kuasa pengering Nuan ti enda dipeda angkatka aku ngagai serega pengudus Nuan, O Pun Penatai pengidup aku, lalu ngena puput ribut Nuan ti meruan belama asuh aku andal, O Nuan ti sigi Petara aku!</p><hr />

<h2 class="list"><a href="../../../prayer/unsorted/iba/bpn12669/">Prayer bpn12669 in Iban</a></h2>
<p>O Tuhan aku! Gaga pemajik Nuan nyadika pemakai aku, lalu penatai Nuan nyadika ai irup aku, lalu penyamai Nuan nyadika pengandal aku, lalu puji ke Nuan nyadika kereja aku, lalu pengingat ke Nuan nyadika pangan aku, enggau kuasa-raja Nuan nyadika pengesah aku, lalu endur pengenduh Nuan nyadika rumah aku, lalu tempat pendiau aku nyadika penuduk ti udah disuchi Nuan ari semua sekat ke diletak ba sida ti ditutup baka ti ngena tirai ari Nuan.</p><hr />

<h2 class="list"><a href="../../../prayer/unsorted/iba/bpn12670/">Prayer bpn12670 in Iban</a></h2>
<p>O Petara aku, Petara ke pemisi enggau penyinu! Nuan nya meh Raja ke alai jaku-perintah Iya semua utai tempa udah diberi pengidup; lalu Nuan nya meh Siku ti Pemadu Pemisi ke alai kereja bala pengasuh Iya udah enda kala nekul Iya ari ti mandangka pengasih Iya, nadai mega sida kala muntanka pengayan pemisi Iya. Sukung pengasuh tu, aku minta Nuan, bulih utai ti nyadika penyelamat iya ba tetiap dunya dalam semua dunya Nuan.</p><hr />

<h2 class="list"><a href="../../../prayer/unsorted/iba/bpn12671/">Prayer bpn12671 in Iban</a></h2>
<p>57	O Petara aku! O Petara aku! Tu, pengasuh Nuan, udah mansang nuju Nuan, keran sesegau dalam padang pasir pengerindu Nuan, bejalai nengah menasan servis Nuan, nyadangka pengasih Nuan, ngarapka pemeri Nuan, bepanggai ba perintah Nuan, lalu mabuk laban ai anggur tepa Nuan. O Petara aku! Tambahka pengangat penyayau iya ke Nuan, penerit puji iya ke Nuan, enggau penalam pengerindu iya ke Nuan. Amat bendar, Nuan meh Pemadu Mentas, Tuhan berekat nadai pengabis.</p><hr />

<h2 class="list"><a href="../../../prayer/unsorted/iba/bpn12672/">Prayer bpn12672 in Iban</a></h2>
<p>O Tuhan!	Kami	tu	lemah;	keringka	kami.	O	Petara! Kami tu lansang; asuh kami nemu. O Tuhan! Kami tu seranta; asuh kami kaya. O Petara! Kami tu mati; idupka kami. O Tuhan! Kami empu endang dikemalu; muliaka kami dalam Perintah Nuan. Enti Nuan nulung kami, O Tuhan, kami deka nyadi baka bintang ti bekebelik. Enti Nuan enda nulung kami, kami deka baruh ari tanah. O Tuhan! Keringka kami. O Petara! Chirika pemenang ba kami.</p><hr />

<h2 class="list"><a href="../../../prayer/unsorted/iba/bpn12673/">Prayer bpn12673 in Iban</a></h2>
<p>O Tuhan aku! O Tuhan aku! Tu siti lampu ti diidup ngena api pengerindu Nuan lalu nyeru ngena api ti ditungkun ba kayu penyinu Nuan. O Tuhan aku! Tambahka pemau, pengangat enggau daun api, ngena api ti dituchul ba Sinai Pengayan Nuan. Amat bendar, Nuan ti Penetap, ti Penulung, ti Bekuasa, ti Mentas, ti Rindu.
(Source category: PEMANSANG SEMENGAT) (Bahaiprayers.net ID: 12673)</p><hr />

<h2 class="list"><a href="../../../prayer/unsorted/iba/bpn12674/">Prayer bpn12674 in Iban</a></h2>
<p>*(Semina Sambiang Pemati aja ti nyadi sambiang obligatori Bahá’í ke disebut dalam kongregasyen; ia disebut ulih siku orang ke arap lalu orang bukai bela bediri enda engkeretik. Bahá’u’lláh udah nerangka ianya sambiang tu semina disebut enti orang ke mati nya beumur lebih limabelas taun, ia mesti disebut sebedau tubuh ditanam, lalu tau enda ibuh nungaka mua ngadap Qiblih maya nyebut tu. “Alláh-u-Abhá” disebut sekali; ditangkan enggau genteran keterubah ari enam genteran ke disebut sembilanbelas kali.</p><hr />

<h2 class="list"><a href="../../../prayer/unsorted/iba/bpn12675/">Prayer bpn12675 in Iban</a></h2>
<p>Sambiang bukai ke Orang ti udah Mati
Mulia meh Nuan, O Tuhan Petara aku! Anang ngemaruhka iya ti udah dipuji Nuan ngena penguat pegai- kuasa Nuan ti meruan, lalu anang ngiar ari Nuan iya ti diasuh Nuan masuk ngagai panggau pemeruan Nuan. Kati deka Nuan muai, O Petara aku, iya ti udah dilindung Nuan ngena Pegai-Perintah Nuan, sereta deka Nuan ngasuh melakangka Nuan, O Niat ati aku, iya ke udah ngenduh ba Nuan?</p><hr />

<h2 class="list"><a href="../../../prayer/unsorted/iba/bpn12676/">Prayer bpn12676 in Iban</a></h2>
<p>Iya meh Petara, tinggi meh Iya, Tuhan ke pengerindu pengasih enggau pemisi! Mulia meh ngagai Nuan, O Petara aku, Nuan, Tuhan ti Pemadu Bisa. Aku besaksi ngagai pemisa Nuan enggau penegap Nuan, kuasa-raja Nuan enggau pengerindu pengasih Nuan, berekat Nuan enggau kuasa Nuan, penyatu Pengidup Nuan enggau penyerakup Ayu Nuan, pengudus enggau peninggi Nuan ari atas dunya pengidup enggau semua utai ke dalam nya. O Petara aku! Nuan meda aku diingkas ari semua kelimpah ari Nuan, bepegai teguh ba Nuan lalu nunga ngagai tasik pemisi Nuan, ngagai serega pengasih Nuan, ngagai Bintang-Siang berekat Nuan.</p><hr />

<h2 class="list"><a href="../../../prayer/unsorted/iba/bpn12677/">Prayer bpn12677 in Iban</a></h2>
<p>O Petara aku! O Petara aku! Amat bendar, pengasuh Nuan, ngemaruhka diri ba kuasa-perintah peninggi suchi Nuan, ngunduk ba pintu penyatu Nuan, udah arapka Nuan enggau dalam genteran jaku Nuan, udah besaksika leka jaku Nuan, lalu udah ditungkun enggau api pengerindu Nuan, udah diselam ba penalam tasik penemu Nuan, udah tetarit ngagai puput ribut Nuan, udah bepanggai ba Nuan, udah nungaka mua iya nuju Nuan, udah ngenataika sampi iya ngagai Nuan, lalu udah ditetap enggau tembang sereta ampun Nuan.</p><hr />

<h2 class="list"><a href="../../../prayer/unsorted/iba/bpn12678/">Prayer bpn12678 in Iban</a></h2>
<p>O Petara aku! O Nuan pengampun dosa, ti ngenataika pemeri, pemuai semua pemedis! Amat bendar, aku minta Nuan ngampun dosa sida ti udah ninggalka gari dunya tu lalu udah niki ngagai dunya semengat. O Tuhan aku! Tuchi sida ari semua penyalah, buai penusah ati sida, lalu tukar pemetang sida ngena penampak. Asuh sida masuk ngagai kebun pengaga, beresi sida ngena ai ti pemadu tulin, lalu kemendarka sida merening bendang-bendang Nuan ba punjung peniki.</p><hr />

<h2 class="list"><a href="../../../prayer/unsorted/iba/bpn12679/">Prayer bpn12679 in Iban</a></h2>
<p>O Nuan Tuhan ti pengampun! Taja sekeda semengat masau pengidup sida ketegal pengelansang, lalu nyelapat diri sereta enda ngasika adat, taja pia, enggau sekali alun ari tasik pengampun Nuan, semua sida ke dibalut enggau dosa deka dilepaska. Sebarang sapa ti dikedeka Nuan iya nyadika pengandal Nuan, lalu sebarang sapa ke enda nyadi juluk pilih Nuan iya diaku nyadika pengelanggar adat. Sema Nuan ngintu kami nitihka pengelurus Nuan, semua kami endang nadai penyadi tang orang ti bedosa lalu patut ditutup ari Nuan, tang sema Nuan megai pengasih, tiap iku orang ti bedosa deka digaga nyadi tulin lalu tiap iku temuai nyadi pangan.</p><hr />

<h2 class="list"><a href="../../../prayer/unsorted/iba/bpn12680/">Prayer bpn12680 in Iban</a></h2>
<p>Mulia meh ke Nuan, O Tuhan Petara aku! Pegarika sungai penegap kuasa-raja Nuan, awakka ai Penyerakup Nuan tau anyut nengah penalam realiti semua utai, ke alai tambai lalau Nuan ti enda puntan tau ditegi tinggi dalam perintah jaku-tangkan Nuan lalu bintang bebendang pengudus Nuan tau tampak manchar di serega kuasa-perintah Nuan. Bekuasa meh Nuan ngereja utai ti dikedeka Nuan. Nuan, amat bendar, meh Penulung lebuh Tusah, Pengibun Diri.
(Source category: PEMENANG KE PENGAWA PETARA) (Bahaiprayers.</p><hr />

<h2 class="list"><a href="../../../prayer/unsorted/iba/bpn12681/">Prayer bpn12681 in Iban</a></h2>
<p>Anang nagang aku, O Petara, Petara aku, ari serega pemisi Nuan enggau bintang-siang bantu Nuan. Aku minta kasih Nuan ngena Leka Jaku nya ti udah ngalahka semua utai ti dipeda enggau ti enda dipeda ngambi mantu aku lalu mantu sida ke dipilih Nuan bulih utai ti deka ngangkatka Pengawa Nuan ba bala pengasuh Nuan enggau ba semua menua Nuan. Nya alai, uji Nuan ngeletakka aku, tiap utai manah ti udah diturun Nuan ke baruh dalam Bup Nuan.</p><hr />

<h2 class="list"><a href="../../../prayer/unsorted/iba/bpn12682/">Prayer bpn12682 in Iban</a></h2>
<p>O Tuhan!	Bekal	ke	penyampat	pemansang	Kayu Penyerakup Suchi Nuan; udah nya panjah ia, O Tuhan, ngena arus ai penyamai pemanah Nuan, lalu asuh ia, ba mua revelasyen penetap suchi Nuan, awakka bebuah nitih ke peneka Nuan dikena ngemulia enggau ngeninggika Nuan, muji sereta beterima kasih ngagai Nuan, lalu ngemesaika Nama Nuan, nerantangka penyatu Ayu Nuan lalu meri sembah ngagai Nuan, laban semua tu dalam genggam Nuan lalu nadai ba bukai.</p><hr />

<h2 class="list"><a href="../../../prayer/unsorted/iba/bpn12683/">Prayer bpn12683 in Iban</a></h2>
<p>Iya meh Petara! O Tuhan, Petara aku, ti Amat-Dikerindu aku! Tu bala pengasuh Nuan ti udah ninga Nyawa Nuan, udah mending Leka Jaku Nuan lalu udah nyaut Kangau Nuan. Sida udah arapka Nuan, udah meda pemanah-penyelai Nuan, nerima penerang Nuan sereta besaksika tanda pengamat Nuan. Sida udah nengah jalai Nuan, nitihka lalau Nuan, tetemuka misteri Nuan, meretika entelah dalam Bup Nuan, genteran jaku ari skrol Nuan, enggau berita ari Papan Turai enggau Papan Tulis Nuan.</p><hr />

<h2 class="list"><a href="../../../prayer/unsorted/iba/bpn12684/">Prayer bpn12684 in Iban</a></h2>
<p>Aku ngemesaika Nama Nuan, O Petara aku, lalu meri terima kasih ngagai Nuan, O Pengingin aku, laban Nuan udah bebendar ngasuh aku ulih meda enggau terang Menasan lurus Nuan, udah muka ba mata aku Terantang Tebangkar Nuan lalu udah mantu aku netapka mua aku nuju Terebak-tawas Revelasyen Nuan enggau Pun panchur Pengawa Nuan, lebuh maya bala pengasuh Nuan enggau mensia Nuan udah limpang ari Nuan. Aku minta Nuan, O Tuhan ke Perintah ti meruan belama, nengah encherik munyi Pen ti Mulia, lalu nengah Pemau Api ti udah inggar ngangau ari Kayu galak, lalu nengah Bandung ti sigi dipilih Nuan ke orang Bahá, ngemendarka aku tau meruan tegap dalam pengerindu aku ke Nuan, amat tepantup ati enggau nama utai ti udah ditulis Nuan ke aku dalam Bup Nuan lalu tau bediri teguh dalam servis Nuan enggau dalam servis ke bala ti dikerindu Nuan.</p><hr />

<h2 class="list"><a href="../../../prayer/unsorted/iba/bpn12685/">Prayer bpn12685 in Iban</a></h2>
<p>Dipuji sereta dimuliaka meh Nuan, O Petara! Kemendar awakka hari ke alai bulih penatai kudus Nuan tau jampat datai. Kelantangka ati kami nengah pemisa pengerindu enggau pemanah-penyamai Nuan, lalu sikap ba kami penegap ngambika kami tau rindu ensurukka diri ngagai Peneka Nuan enggau Tangkan Nuan. Amat bendar, penemu Nuan nyerangkung semua utai ti udah ditempa tauka deka ditempa Nuan, lalu penegap serega Nuan ngelui semua utai ti udah diberi Nuan pengidup tauka deka diberi pengidup.</p><hr />

<h2 class="list"><a href="../../../prayer/unsorted/iba/bpn12686/">Prayer bpn12686 in Iban</a></h2>
<p>O Tuhan, Petara aku! Tulung bala ti dikerindu Nuan nyadi teguh dalam Pengarap Nuan, bejalai nengah arus Nuan, nyadi tegap ba Pengawa Nuan. Beri sida penelap Nuan awakka tan diserang diri empu enggau pengingin, awakka nitih lampu Iring Petara. Nuan ti Kering, ti Nelap, ti Pengibun Diri, ti Penyikap, ti Penyinu, ti Pemadu Tegap, ti Pemadu Pemisi.
(Source category: PENEGAP) (Bahaiprayers.net ID: 12686)</p><hr />

<h2 class="list"><a href="../../../prayer/unsorted/iba/bpn12687/">Prayer bpn12687 in Iban</a></h2>
<p>Lebuh orang ti bedosa nemu diri empu diingkas lengis sereta lepas ari semua utai kelimpah ari Petara, iya patut minta ampun enggau tembang ari Iya. Madahka dosa enggau penyalah diri ngagai mensia bukai endang enda dikemendar, laban utai ti baka nya nadai sereta enda deka pulai ke pemanah ampun suchi. Tambah mega madahka penyalah baka nya ba mua mensia semina ngemalu sereta ngemaruhka diri, lalu Petara—tinggi meh mulia Iya—enggai ke bala pengasuh Iya dikemalu.</p><hr />

<h2 class="list"><a href="../../../prayer/unsorted/iba/bpn12688/">Prayer bpn12688 in Iban</a></h2>
<p>Puji meh ke Nuan, O Tuhan. Ampun dosa kami, bisi penyinu meh ke kami lalu asuh kami ulih pulai ngagai Nuan. Anang ngasuh kami bepanggai ba utai bukai kelimpah ari Nuan, lalu beri ngagai kami, ngena pemisi Nuan, utai ti dikerindu enggau dikingin Nuan sereta patut ba Nuan. Tinggika pangkat sida ti amat arap, lalu ampun sida ngena pengasih pengampun Nuan. Amat bendar, Nuan meh Penulung lebuh Tusah, Pengibun Diri.</p><hr />

<h2 class="list"><a href="../../../prayer/unsorted/iba/bpn12689/">Prayer bpn12689 in Iban</a></h2>
<p>O Petara aku, O Tuhan aku, O Tuan aku! Aku minta Nuan ngampun aku laban ngiga penyamai bukai kelimpah ari pengerindu Nuan, tauka penyenang bukai kelimpah ari penyemak Nuan, tauka pengaga bukai kelimpah ari pemanah-penyamai Nuan, tauka pengidup bukai kelimpah ari ti berandau enggau Nuan.
(Source category: PENGAMPUN) (Bahaiprayers.net ID: 12689)</p><hr />

<h2 class="list"><a href="../../../prayer/unsorted/iba/bpn12690/">Prayer bpn12690 in Iban</a></h2>
<p>O Nuan Tuhan ti Pengampun! Nuan meh pengelindung ke semua pengasuh Nuan tu. Nuan nemu semua entelah sereta ngelala semua utai. Semua kami tu lemah, lalu Nuan meh ti Tegap, ti Pemadu Bisa. Semua kami tu bedosa, lalu Nuan meh Pengampun dosa, ti Pengasih, ti Penyinu. O Tuhan! Anang meda semua penimpang kami. Intu kami nitihka pengasih enggau pemeri Nuan. Penimpang kami endang mayuh, tang tasik pengampun Nuan nadai sekat. Pengelemi kami balat, tang tanda saup enggau bantu Nuan endang nyengala.</p><hr />

<h2 class="list"><a href="../../../prayer/unsorted/iba/bpn12691/">Prayer bpn12691 in Iban</a></h2>
<p>79	O Petara, Petara aku! Aku minta ari Nuan nengah tasik pengerai Nuan, lalu nengah penampak Bintang- Siang Berekat Pengasih Nuan, lalu nengah Nama Nuan ke alai Nuan udah nguasa bala pengasuh Nuan, lalu nengah kuasa ti tau ngerekaika Jaku Nuan ti pemadu tinggi enggau penguat Pen Nuan ti pemadu dipebasa, lalu nengah pengasih Nuan ti udah ngelui semua utai tempa ti dalam serega enggau ba tanah, awakka nuchi aku ngena ai penyayau Nuan ari tiap pemedis enggau penyakit, lalu ari semua pengelemah enggau pengelembut.</p><hr />

<h2 class="list"><a href="../../../prayer/unsorted/iba/bpn12692/">Prayer bpn12692 in Iban</a></h2>
<p>Nama Nuan nyadika pengerai aku, O Petara aku, lalu pengingat Nuan nyadika ubat aku. Penyemak ngagai Nuan nyadika pengandal aku, sereta pengerindu ke Nuan nyadika pangan aku. Pengasih Nuan ngagai aku nyadika pengerai aku enggau penulung aku dalam kedua- dua dunya tu enggau dunya ti deka datai. Nuan, amat bendar, ti Pemadu Pemisi, ti Nemu Semua, ti Pemadu Pintar.
(Source category: PENGERAI) (Bahaiprayers.net ID: 12692)</p><hr />

<h2 class="list"><a href="../../../prayer/unsorted/iba/bpn12693/">Prayer bpn12693 in Iban</a></h2>
<p>Ke Anakmit Nuan endang Iya, O Petara aku, ti bempu Nama ke ulih nyuman sereta mulaika pengerai iya ti sakit, lalu iya ti aus diberi ngirup, lalu iya ti merampau nyadi lantang; lalu iya ti limpang diiring, lalu iya ti dikemaruh nyadi tinggi, lalu iya ti seranta diberi pengaya, lalu iya ti lansang bulih pemandai, lalu iya ti lindung nyadi terang, lalu iya ti tusah bulih pengaga, lalu iya ti chelap diberi pengangat, lalu iya ti diindik diangkat.</p><hr />

<h2 class="list"><a href="../../../prayer/unsorted/iba/bpn12694/">Prayer bpn12694 in Iban</a></h2>
<p>##Sambiang Pengerai ti Panjai Iya meh ti Pengubat, ti Penyukup, ti Pemantu, ti Pemadu Pengampun, ti Pemadu Pengasih. Aku minta ngagai Nuan O Siku ti Tinggi, O Siku ti Taluk, O Siku ti Bemulia! Nuan meh ti Penyukup, Nuan meh ti Ngerai, Nuan meh ti Meruan, O Nuan Siku ti Meruan! Aku minta ngagai Nuan O Kuasa-raja, O Pengangkat, O Akim! Nuan meh ti Penyukup, Nuan meh ti Ngerai, Nuan meh ti Meruan, O Nuan Siku ti Meruan!</p><hr />

<h2 class="list"><a href="../../../prayer/unsorted/iba/bpn12695/">Prayer bpn12695 in Iban</a></h2>
<p>O Nuan ke alai penguji Iya nyadi ubat penyuman ke sida ti semak ngagai Nuan, ke alai pedang Iya nyadi ke niat ti tinggi ke semua sida ti rinduka Nuan, ke alai laja Iya nyadi pengingin ti bendar, ke ati sida ti lelengauka Nuan, ke alai letak-tangkan Iya nyadi ke pugu pengandal ke sida ti udah ngelala pengamat Nuan. Aku minta kasih Nuan, ari pengudus pemanis Nuan lalu ari perenching penampak mua Nuan, awakka ngirum ke baruh ngagai kami ari alai pengetu Nuan ti tinggi utai ti tau ngasuh kami tebatak semak ngagai Nuan.</p><hr />

<h2 class="list"><a href="../../../prayer/unsorted/iba/bpn12696/">Prayer bpn12696 in Iban</a></h2>
<p>Buai penusah ati aku ngena pemisi Nuan enggau pementas Nuan, O Petara, Petara aku, lalu iyarka pengirau ati aku nengah kuasa- raja Nuan enggau penegap Nuan. Nuan meda aku, O Petara aku, mua aku nunga ngadap Nuan maya penusah ngelulung aku ari tiap piak. Aku minta kasih Nuan, O Nuan Siku Tuhan ke semua pengidup, lalu ngayung semua utai ti dipeda enggau ti enda dipeda, ngena Nama Nuan ke alai Nuan udah ngalahka semua ati enggau semua semengat mensia, lalu ngena kelebung Tasik pengasih Nuan enggau bebendang Bintang- Siang pemeri Nuan, sengkaum aku enggau sida ti nadai utai udah nekul sida nungaka mua sida ngadap Nuan, O Nuan Tuhan semua nama enggau Penempa semua serega!</p><hr />

<h2 class="list"><a href="../../../prayer/unsorted/iba/bpn12697/">Prayer bpn12697 in Iban</a></h2>
<p>Dimuliaka meh Nuan. O Tuhan Petara aku! Tiap iku mensia ti beseling ngaku kuasa-raja Nuan enggau pegai-kuasa Nuan, lalu tiap mata ti lansik ngelala pemesai kuasa-perintah Nuan enggau kuasa pemejal penegap Nuan. Ribut penguji enda ulih nagang sida ti rindu besemak enggau Nuan ari ti ngentapka mua sida ngadap bingkai-langit mulia Nuan. Lalu biau balai penguji tetap enda mujur narit ke bukai sereta ngempang sida ti amat angkun ke peneka Nuan ari ti ngerapat balai Nuan.</p><hr />

<h2 class="list"><a href="../../../prayer/unsorted/iba/bpn12698/">Prayer bpn12698 in Iban</a></h2>
<p>85	Aku enggau pengabis ati minta Nuan ngena penegap Nuan, O Petara aku! Anang ngasuh penusah ngemedis aku maya penguji, lalu lebuh maya nadai pengibuh iring betul semua singkang aku ngena peransang Nuan. Nuan meh Petara, bisa meh Nuan ngereja utai ti dikingin Nuan. Nadai siku ulih ngempang Peneka Nuan tauka nagang Tuju Nuan.
(Source category: PENGUJI ENGGAU PENUSAH) (Bahaiprayers.net ID: 12698)</p><hr />

<h2 class="list"><a href="../../../prayer/unsorted/iba/bpn12699/">Prayer bpn12699 in Iban</a></h2>
<p>Kati bisi Pemuai pemerinsa bukai kelimpah ari Petara? Sebut: Puji Petara! Iya ti Petara! Semua pengasuh Iya, lalu semua idup dalam ibun Iya.
(Source category: PENGUJI ENGGAU PENUSAH) (Bahaiprayers.net ID: 12699)</p><hr />

<h2 class="list"><a href="../../../prayer/unsorted/iba/bpn12700/">Prayer bpn12700 in Iban</a></h2>
<p>Puji ngagai Nuan, O Tuhan Petara aku! Nuan meda sereta nemu ianya Aku udah ngangauka bala pengasuh Nuan anang nunga ke bukai semina nuju penyikap Nuan, lalu udah nangkan sida awakka nadai berati ke bukai tang utai ti udah ditulis dalam Bup Nuan ti Nyemetak , Bup ti udah dikirum ke baruh nitihka letak-tangkan ti enda ulih dipereti enggau tuju Nuan ti enda ulih diubah. Aku enda tepansutka leka jaku, O Petara aku, semadi meh aku disagi Nuan, lalu enda ulih mindah semadi meh aku bulih pemendar ari Nuan.</p><hr />

<h2 class="list"><a href="../../../prayer/unsorted/iba/bpn12701/">Prayer bpn12701 in Iban</a></h2>
<p>O Petara, Petara aku! Aku udah bekejang ari rumah aku, bepegai teguh ba tali pengerindu Nuan, lalu aku udah nyerahka diri empu penuh ngagai intu Nuan enggau jaga Nuan. Aku minta kasih ngagai Nuan nengah kuasa Nuan ke alai Nuan endang nyaga bala ti dikerindu Nuan ari sida ti limpang enggau tesat, lalu ari semua orang ti ingkar ngelaban, enggau ari semua ti ngereja penyai ti udah jauh lelang ari Nuan, ngambika ngibun aku ngena pengasih Nuan enggau berekat Nuan.</p><hr />

<h2 class="list"><a href="../../../prayer/unsorted/iba/bpn12702/">Prayer bpn12702 in Iban</a></h2>
<p>Dalam	Nama	Iya,	ti	Diangkat,	ti	Pemadu	Tinggi,	ti Memelan! Dimulia meh Nuan, O Tuhan Petara aku! O Nuan Siku Petara aku, enggau Tuan aku, enggau Tuhan aku, enggau Penyukung aku, enggau Pengandal aku, enggau Pengelindung aku, enggau Penampak aku. Aku minta Nuan, ngena Nama Nuan ti Dilalai enggau ti Dikesayau, ti nadai ditemu orang semina Nuan Empu, nyaga orang ti mai Papan Tulis tu ari tetiap rabat besai enggau penyakit berampit, ari orang ke jai baika lelaki tauka indu; enggau ari penyai ti dikereja orang ti jai, enggau ari kerituk sida ke enda arap.</p><hr />

<h2 class="list"><a href="../../../prayer/unsorted/iba/bpn12703/">Prayer bpn12703 in Iban</a></h2>
<p>Letak ke aku, O Tuhan aku, enggau ke sida ti arapka Nuan utai ti diaku manah ke kami dalam jangka Nuan, baka ke udah diletak dalam Indu Bup, laban dalam genggam jari Nuan, Nuan megai penyukat tatak ke semua utai. Pemanah tepa Nuan endang enda ngetu dipanjah ba sida ti tetengukka pengerindu Nuan, lalu pemadas kelai serega pemeri Nuan endang chukup disikap ngagai sida ti ngelala pengudus Penyerakup Nuan. Kami nyerah ngagai intu Nuan sebarang utai ti udah ditaga Nuan ke kami, lalu minta Nuan meri ke kami semua pemanah ti diserangkung penemu Nuan.</p><hr />

<h2 class="list"><a href="../../../prayer/unsorted/iba/bpn12704/">Prayer bpn12704 in Iban</a></h2>
<p>O Petara! O Petara aku! Terabai bala pengasuh ti dikarap Nuan ari semua penyai diri enggau pengingin, jaga sida ngena mata pengelansik pengerindu- penelap Nuan ari semua pengeringat, dengki enggau kepapas, lindung sida dalam pengebal kuta ibun Nuan lalu selamat ari laja pengakang, asuh sida nyadi pengayan semua tanda mulia Nuan, terangka mua sida ngena perenching panchar ti nurun ari Terebak-tawas suchi penyerakup Nuan, kelantangka ati sida ngena genteran ti dipegari ari perintah kudus Nuan, keringka punggung sida ngena semua ayun kuasa perintah Nuan ti datai ari dunya mulia Nuan.</p><hr />

<h2 class="list"><a href="../../../prayer/unsorted/iba/bpn12705/">Prayer bpn12705 in Iban</a></h2>
<p>O Tuhan aku! Nuan nemu mensia udah dikelulung pemedis enggau rabat besai lalu dibalut penusah enggau pengachau. Tiap penguji nyerang mensia lalu tiap penanggul ti balat nyambar iya baka serang naga. Nadai pengelindung enggau pengenduh bukai ke iya kelimpah ari di baruh sayap penyaga, pengenan, pengibun enggau impun Nuan. O Nuan Siku ti Pengasih! O Tuhan aku! Asuh penyaga Nuan nyadi gagung kebal aku, pengenan Nuan nyadi terabai aku, pemaruh ati ba mua pintu penyatu Nuan nyadi pengibun aku, lalu pengimpun enggau pengetan Nuan nyadi kuta aku enggau palan aku.</p><hr />

<h2 class="list"><a href="../../../prayer/unsorted/iba/bpn12706/">Prayer bpn12706 in Iban</a></h2>
<p>*Lebuh pengayan penusah dunya ti enda disadang ingat ulih nuan penegap enggau peninggi kuasa-raja Tuhan nuan, Iya ti ninga sereta meda semua, lalu sebut “Perintah enggi Petara, Tuhan ke semua utai ti dipeda enggau ti enda dipeda, Tuhan ke semua utai tempa.” *— Kitáb-i-Aqdas O Petara aku! Aku minta Nuan, ngena Nama Nuan ti pemadu bemulia mantu aku ba utai ti tau ngasuh pekara bala pengasuh Nuan mujur, lalu nengeri Nuan maju.</p><hr />

<h2 class="list"><a href="../../../prayer/unsorted/iba/bpn12707/">Prayer bpn12707 in Iban</a></h2>
<p>Petara aku, Siku Disayau aku, Raja aku, Dikingin aku! Nama dilah ti ulih dikena aku muji Nuan? Aku udah nadai-ibuh, tang Nuan udah ngerak aku. Aku udah melakangka Nuan, tang Nuan udah enggau pengasih mantu aku nguing ngadap Nuan. Aku baka orang ti mati, tang Nuan udah ngidupka aku ngena ai pengidup. Aku udah layu, tang Nuan udah ngeledaka aku ngena sungai serega sampi Nuan ti anyut ari Pen ti Pemadu Pengasih.</p><hr />

<h2 class="list"><a href="../../../prayer/unsorted/iba/bpn12708/">Prayer bpn12708 in Iban</a></h2>
<p>O Petara aku, Tuhan aku enggau Tuan aku! Aku udah ngingkas diri ari kaban-belayan aku lalu ngiga nengah Nuan awakka ulih ngati kediri ari semua ti nguan dunya lalu meruan besedia deka nerima utai ti dipuji ba mua Nuan. Sikap ba aku pemanah awakka ngasuh aku ngati kediri ari semua utai bukai kelimpah ari Nuan, lalu beri aku ungkup ti chukup ari pengasih Nuan ti nadai tatak. Amat bendar, Nuan meh Tuhan ke penuh pengasih.</p><hr />

<h2 class="list"><a href="../../../prayer/unsorted/iba/bpn12709/">Prayer bpn12709 in Iban</a></h2>
<p>Dipuji meh Nama Nuan, O Tuhan Petara kami! Nuan endang dalam pengamat Pengelala semua utai ti enda dipeda. Letak ba kami semua pemanah baka ke ulih disukat penemu Nuan ti mungkur semua. Nuan meh Tuhan	kuasa-raja,	ti	Pemadu	Tegap,	Siku	Amat Dikerindu. Semua puji meh ngagai Nuan, O Tuhan! Kami deka ngiga berekat Nuan ba Hari ke udah ditetap lalu deka ngengkahka semua pengandal kami ba Nuan, Siku Tuhan kami. Dimuliaka meh Nuan, O Petara!</p><hr />

<h2 class="list"><a href="../../../prayer/unsorted/iba/bpn12710/">Prayer bpn12710 in Iban</a></h2>
<p>Tuhan! Sinu amat kami, kemendarka pengasih Nuan ba kami; seranta, sikap ba kami sebagi ari tasik pengaya Nuan; suntuk, uji Nuan ngemuaska kami; dikemaruh, beri kami mulia Nuan. Bala burung di langit enggau bala jelu di tanah nerima pemakai sida tiap hari ari Nuan, lalu semua utai idup bulih intu enggau pengerindu-penelap Nuan. Anang ngemelu iya ti lemi tu ari pemanah berekat Nuan lalu tetapka nengah penegap Nuan ngagai semengat ti nadai daya tu pemeri Nuan.</p><hr />

<h2 class="list"><a href="../../../prayer/unsorted/iba/bpn12711/">Prayer bpn12711 in Iban</a></h2>
<p>Semua puji, O Petara aku, ngagai Nuan ti Pun Penatai semua kuasa-perintah enggau kuasa-raja, ke pemesai enggau basa, ke pemerintah enggau pegai-kuasa, ke peninggi enggau berekat, ke pengerawan enggau kuasa. Sebarang sapa ti dikedeka Nuan, Nuan ngasuh iya tebatak semak ngagai Tasik ti Pemadu Besai, lalu ba sebarang sapa ti dikinginka Nuan, Nuan meri basa ngelala Nama Nuan ti Pemadu Jeman. Ari semua ti di serega enggau ba tanah, nadai siku ulih nagang pejalai Peneka perintah Nuan.</p><hr />

<h2 class="list"><a href="../../../prayer/unsorted/iba/bpn12712/">Prayer bpn12712 in Iban</a></h2>
<p>Mulia meh Nuan, O Petara aku! Nuan ninga bala sulu Nuan ti amat keran ke Nuan merampau ketegal beserara ari Nuan, lalu enggau sida ti udah ngelala nuan nyabak ketegal penyauh sida ari penatai Nuan. Buka ulih Nuan ba mua sida, O Tuhan aku, pintu penama berekat Nuan, awakka sida ulih masuk kia ari pemendar Nuan lalu senutuk enggau peneka Nuan, sereta tau bediri ba mua maligai kuasa-perintah Nuan, lalu ulih ninga sada-nyawa Nuan, lalu diterang ngena bebendang penampak mua Nuan.</p><hr />

<h2 class="list"><a href="../../../prayer/unsorted/iba/bpn12713/">Prayer bpn12713 in Iban</a></h2>
<p>Amat bendar aku tu pengasuh Nuan, O Petara aku, siku nembiak Nuan ti seranta enggau iya ti minta sereta utai tempa Nuan ti merinsa. Aku udah datai ba pintu penama Nuan, ngiga pengenduh Nuan. Aku nadai tetemuka pemuas tang semina ba pengerindu Nuan, nadai penyenang tang semina ba pengingatka Nuan, nadai pengeransing tang semina ba ngasika Nuan, nadai pengaga tang semina ba penyemak enggau Nuan, lalu nadai pengelantang semadi meh begulai enggau Nuan, enda ngira aku tu nemu ianya semua utai tempa endang diempang ari Ayu Nuan ti memelan lalu semua utai tempa endang enda ulih betemu enggau batang Tubuh Nuan.</p><hr />

<h2 class="list"><a href="../../../prayer/unsorted/iba/bpn12714/">Prayer bpn12714 in Iban</a></h2>
<p>Iya meh ti Penyinu, ti Pemadu Pemisi! O Petara, Petara aku!	Nuan	meda	aku,	Nuan	nemu	aku;	Nuan	meh Pengenduh aku enggau Penyelamat aku. Nadai siku ti udah digiga aku lalu nadai mega aku deka ngiga kelimpah ari Nuan; nadai menasan udah aku tengah lalu nadai mega menasan	bukai	deka	ditengah	aku	tang	menasan pengerindu Nuan. Ba pemetang malam penesat, mata aku nunga enggau sadang sereta penuh pengandal ngagai pagi pengasih Nuan ti nadai tatak lalu lebuh jam teberingkas tawas	semengat	aku	ti	ikak	diidup	sereta	dikeringka dalam pengingat ke pemajik enggau pemetul Nuan.</p><hr />

<h2 class="list"><a href="../../../prayer/unsorted/iba/bpn12715/">Prayer bpn12715 in Iban</a></h2>
<p>O Tuhan, Petara aku enggau Pengenduh aku lebuh maya penusah	aku!	Terabai	aku	enggau	Pengelindung	aku lebuh	maya	aku	kena	penusah!	Pengintu	enggau Penyelamat	aku	lebuh	maya	suntuk	lalu	lebuh pengelengau aku nyadi ke Kaban aku! Lebuh maya aku merampau nyadi ke Pengaum aku, lalu lebuh maya aku silu-ilu Nuan nyadi ke Pangan ti rindu! Nuan nyadi ke Pemuai ipuh penusah ati aku sereta Pengampun dosa aku! Semina ngagai Nuan aku ngadap, minta bebendar ngagai Nuan enggau pengabis ati aku, runding aku enggau dilah aku, nerabai aku ari semua ti nyakal peneka Nuan ba rebak tu, rambau suchi penyerakup Nuan, lalu meresi aku ari semua pengamah ti deka nekul aku ari ngiga ayung kayu berekat Nuan, ti beresi sereta tuchi.</p><hr />

<h2 class="list"><a href="../../../prayer/unsorted/iba/bpn12716/">Prayer bpn12716 in Iban</a></h2>
<p>O Petara aku! O Petara aku! Gempung ati bala pengasuh Nuan, lalu pegarika ngagai sida tuju Nuan ti pemadu besai. Asuh sida nitihka jaku tangkan Nuan sereta diau dalam adat Nuan. Tulung sida, O Petara, dalam kereja sida lalu beri sida pengering gawaka Nuan. O Petara! Anang neju sida kediri, tang iring singkang sida ngena penampak penemu Nuan, lalu kelantangka ati sida ngena pengerindu Nuan. Amat bendar, Nuan endang Penulung sida enggau Tuhan sida.</p><hr />

<h2 class="list"><a href="../../../prayer/unsorted/iba/bpn12717/">Prayer bpn12717 in Iban</a></h2>
<p>Mulia meh ke Nuan, O Raja ti meruan belama, enggau Pengaga semua menua, lalu Penukuh genap rangkah tulang! Aku besambiang ngagai Nuan, nengah Nama Nuan ke alai Nuan udah ngangau semua mensia nuju bingkai-langit kuasa-perintah enggau mulia Nuan, lalu udah ngiring bala pengasuh Nuan ngagai balai berekat enggau pengasih Nuan, udah nyengkaum aku enggau sida ti udah ngelepaska diri empu ari semua utai kelimpah ari Nuan, lalu udah berengkah nuju Nuan, lalu enda diempang ulih nasit jai baka ke udah diletak-tangkan Nuan, ari ti nguing nuju semua tepa Nuan.</p><hr />

<h2 class="list"><a href="../../../prayer/unsorted/iba/bpn12718/">Prayer bpn12718 in Iban</a></h2>
<p>O Tuhan aku enggau Pengandal aku! Tulung bala ti dikerindu Nuan nyadi teguh dalam Sempekat Nuan ti tegap, seruran taluk ngagai Pengawa Nuan ti pegari, lalu ngereja semua jaku tangkan Nuan ti endang ditaga Nuan ke sida dalam Bup Penampak Nuan; awakka sida tau nyadi menira pengiring enggau lampu Raban di atas, telaga ai pemintar Nuan ti nadai tatak, lalu nyadi bintang ti ngemalin nuju pemetul, lebuh maya sida manchar ari langit kudus.</p><hr />

<h2 class="list"><a href="../../../prayer/unsorted/iba/bpn12719/">Prayer bpn12719 in Iban</a></h2>
<p>O Petara ti penyinu! Terima kasih ke Nuan laban Nuan udah ngenani lalu ngasuh aku ngeleda. Nuan udah meri aku mata ti lansik sereta nyikap aku enggau pending ti ninga; udah nguluka aku ngagai Perintah Nuan sereta ngiring aku ngagai jalai Nuan. Nuan udah nunjukka aku arus ti betul lalu ngasuh aku nepan ba Bandung Pengelepas. O Petara! Wan aku awakka tegap lalu gaga aku teguh sereta ganggam. Jaga aku ari penguji ti balat lalu ibun aku sereta lindung aku dalam kota Penyanggup enggau Sempekat Nuan ti teguh.</p><hr />

<h2 class="list"><a href="../../../prayer/unsorted/iba/bpn12720/">Prayer bpn12720 in Iban</a></h2>
<p>Gaga teguh singkang kami, O Tuhan dalam menasan Nuan lalu keringka ulih Nuan ati kami ngasika Nuan. Kuingka mua kami ngadap pemajik penyatu Nuan, lalu kelantangka ruang ati kami ngena semua tanda suchi penyerakup Nuan. Iyas tubuh kami ngena kelambi pemisi Nuan, lalu kesai ari mata kami tirai dosa, lalu beri kami jalung berekat Nuan; awakka ayu semua pengidup tau menyanyika puji Nuan ba mua perening pemesai- kuasa Nuan. Udah nya pegarika Nuan Empu, O Tuhan, ngena sada pengasih Nuan enggau misteri pengidup pengudus Nuan, awakka pengelantang sambiang ti kudus tau ngemenuhka semengat kami—sambiang ti ngelui ari leka jaku enggau urup lalu ngilah semua rentak enggau munyi—awakka semua utai tau betampil nyadi lela ba mua revelasyen bebendang Nuan.</p><hr />

<h2 class="list"><a href="../../../prayer/unsorted/iba/bpn12721/">Prayer bpn12721 in Iban</a></h2>
<p>*&ldquo;Tikah Bahá’í ianya tampil pengerindu enggau penyerakup ba dua piak.Taja pia, sida mesti berati enggau bejimat lalu beteleba enggau perangai pangan diri. Tanggam ti meruan tu patut diikat enggau sempekat ti teguh, lalu tuju ia patut kena ngemansangka pemaik, bekaban enggau penyerakup lalu tulihka pengidup ti meruan belama.”
Sumpah tikah, genteran ti disebut siku-siku seduai ti deka jadi melaki- bini ba mua enda kurang ari dua iku saksi ti dikemendarka Raban Gelumu Sambiang Menua, baka ti dipadah dalam Kitab-i- Aqdas: &ldquo;Semua kami deka, amat bendar nitihka Peneka Petara&rdquo; O Tuhan aku, O Tuhan aku!</p><hr />

<h2 class="list"><a href="../../../prayer/unsorted/iba/bpn12722/">Prayer bpn12722 in Iban</a></h2>
<p>Mulia meh Nuan, O Petara aku! Amat bendar, pengasuh Nuan tu enggau pengasuh indu Nuan tu udah begempuru di baruh kelemayang pengasih Nuan lalu seduai iya beserakup ngena bantu enggau penelap Nuan. O Tuhan! Saup seduai dalam dunya Nuan tu enggau ba Perintah Nuan lalu ungkupka seduai iya semua pemanah ngena pementas enggau berekat pengasih Nuan. O Tuhan! tetapka seduai iya nyadi pengasuh Nuan lalu saup seduai iya dalam kereja Nuan.</p><hr />

<h2 class="list"><a href="../../../prayer/unsorted/iba/bpn12723/">Prayer bpn12723 in Iban</a></h2>
<p>*Ungkup Petara Huqúqu’lláh tu endang undang undang Petara ti bekuasa. Enda tau enda semua dipinta ngaga pemeri tu, laban tu nyadika pun penatai berekat, pengaya, enggau semua pemanah. Tu meh pemeri ti meruan bisi ba tiap tiap semengat dalam tiap tiap dunya ba semua dunya Petara, ti Bempu Semua, ti Pemadu Kaya.
Dikemesai meh Nuan, O Tuhan ke semua utai tempa, Nuan Siku meh alai semua mesti ngadap. Ngena dilah aku ti di dalam enggau dilah ti di luar, aku nyadika saksi ianya Nuan udah ngayan sereta mansutka Diri empu, ngirum ke baruh tanda-tanda Nuan, lalu nerantangka testimoni Nuan.</p><hr />

<h2 class="list"><a href="../../../prayer/unsorted/iba/bpn12724/">Prayer bpn12724 in Iban</a></h2>
<p>Dikemulia meh Nuan, O Tuhan aku ti penyinu ! Aku minta kasih Nuan nengah gelinggang tasik sada kudus Nuan, enggau nengah pemayuh tanda kuasa-raja Nuan ti pemadu tinggi, enggau kelai Pengudus Nuan ti nyemetak, enggau misteri lalai ti dipelam dalam penemu Nuan, beri ngagai aku berekat Nuan gawaka Nuan enggau bala ti dipilih Nuan, lalu kemendarka aku ngasi meri ngagai Huqúq Nuan ke udah diletak Nuan dalam Bup Nuan. Aku tu siku, O Tuhan aku, ke udah ngengkahka pengerindu iya ba dunya mulia Nuan, lalu udah bepegai teguh ba rambu pementas Nuan.</p><hr />

<h2 class="list"><a href="../../../prayer/unsorted/iba/bpn12725/">Prayer bpn12725 in Iban</a></h2>
<p>*(Ayyám-i-Há patut nyadi maya endur nyendia diri ngintu puasa, maya endur nyamu orang, chariti, sereta beberi tepa.) Petara aku, Api aku enggau Penampak aku! Hari ti diberi Nuan nama Ayyám-i-Há dalam Kitab Nuan udah berengkah, O Nuan Raja ke semua nama, lalu puasa ti udah ditetapka Pen Nuan ti pemadu tinggi ngagai semua ti dalam perintah tempa Nuan diasuh intu nyau semak. Aku minta enggau pemaruh ati ngagai Nuan, O Tuhan aku, ke hari tu enggau sida ke ngelamatu udah betanggam teguh ngagai rambu tangkan Nuan, lalu bepegai ba ulu lalau Nuan, awakka ngemendar ngagai tiap iku semengat tau diagihka siti tempat dalam kandang balai Nuan, enggau siti penuduk ba pemansut penerang rampa-mua Nuan.</p><hr />

<h2 class="list"><a href="../../../prayer/unsorted/iba/bpn12726/">Prayer bpn12726 in Iban</a></h2>
<p>*Dalam Kitab-i-Aqdas bisi disebut: Kami udah nangkan kita besambiang enggau bepuasa berengkah ari umur maturiti (15 taun): tu udah diletak Petara, Tuhan nuan enggau Tuhan aki-ini nuan …. Orang ke bejalai jauh, ke sakit, indu ke ngandung enggau nusuka anak, dikelaung ari bepuasa…. Anang makai tauka ngirup, berengkah ari matahari tumbuh nyentuk ngagai maya matahari padam, lalu bejaga enggaika pengingin nagang kita ari ke ditetap dalam Kitab. *Kandang maya puasa ianya dalam bulan ‘Alá’ (Peninggi).</p><hr />

<h2 class="list"><a href="../../../prayer/unsorted/iba/bpn12727/">Prayer bpn12727 in Iban</a></h2>
<p>Dalam Nama Iya Siku ti udah disemaya ba semua Bup Petara, ti Nemu Semua, ti Dipadah Semua! Hari endur bepuasa udah datai ke alai bala pengasuh ti ngelingi maligai Nuan sereta udah datai ba pemisi Nuan udah bepuasa. Sebut: O Petara ke nama enggau penempa serega enggau bumi! Aku minta ari Nuan ngena Nama Nuan, ti Pemadu Mulia, nerima puasa ari sida ti udah bepuasa ketegal pengerindu ke Nuan enggau ketegal ke penyamai pemanah Nuan lalu sida udah bejalaika tangkan Nuan ti di dalam Bup enggau Papan Tulis Nuan.</p><hr />

<h2 class="list"><a href="../../../prayer/unsorted/iba/bpn12728/">Prayer bpn12728 in Iban</a></h2>
<p>Puji meh Nuan, O Tuhan Petara aku! Aku minta ngagai Nuan nengah Revelasyen tu ke alai pemetang udah ditukar enggau penampak, ke alai Kaaba Penyuah udah didirika, lalu Papan Tulis udah dipegarika, lalu Gulung Pengerembai udah dibuka, ngirum ke baruh ngagai aku enggau ngagai sida ti dalam raban aku utai ti deka ngasuh kami terebai ngagai serega ngelui mulia Nuan, lalu deka meresi kami ari pechik pengakang ti udah nekul orang ti sangka masuk ngagai panggau penyerakup Nuan.</p><hr />

<h2 class="list"><a href="../../../prayer/unsorted/iba/bpn12729/">Prayer bpn12729 in Iban</a></h2>
<p>Tu meh, O Petara aku, hari alai Nuan udah ngeletak bala pengasuh Nuan ngintu Puasa. Ngena nya Nuan udah ngiyas jaku pemuka ba Bup Adat Nuan ti dipegarika ngagai semua utai tempa Nuan, lalu udah ngayanka Tibang jaku-tangkan Nuan dipeda semua ti diau di serega Nuan enggau di bumi Nuan. Nuan udah nyikap genap jam ba semua hari tu enggau pemanah ia empu, ke enda ditemu semua semina Nuan, penemu Iya nyerangkung semua utai tempa.</p><hr />

<h2 class="list"><a href="../../../prayer/unsorted/iba/bpn12730/">Prayer bpn12730 in Iban</a></h2>
<p>Tau disebut sebedau muka puasa Puji meh ngagai Nuan, O Tuhan Petara aku! Kami udah ngintu Puasa nitihka pinta Nuan lalu muka ia diatu nengah pengerindu Nuan enggau pemanah-penyamai Nuan. Terima meh, O Petara Aku, pengawa ti udah dikereja kami ba menasan Nuan semina ketegal pemajik Nuan lalu mua kami ditunga ngagai Pengawa Nuan, lepas ari semua utai tang Nuan. Sikap meh, udah nya, pengampun Nuan ba kami laban udah arapka Nuan, enggau aki ini kami, enggau semua ti udah pechayaka Nuan enggau tanda Nuan ti tegap ba maya ti pemadu besai, Revelasyen ti pemadu bemulia tu.</p><hr />

<h2 class="list"><a href="../../../prayer/unsorted/iba/bpn12731/">Prayer bpn12731 in Iban</a></h2>
<p>Puji meh Nuan, O Petara, Petara aku! Tu meh hari alai Nuan udah ngeletak bala ke dipilih Nuan, bala ke dikerindu Nuan enggau bala pengasuh Nuan ngintu Puasa, alai Nuan udah ngaga penampak ke bala ba perintah Nuan, sebaka enggau Nuan udah ngaga sambiang obligatori nyadi tangga dikena sida ti udah nerima penyerakup Nuan. Aku minta Nuan, O Petara aku, ngena dua tiang pemun ti tegap tu, ke udah diletak Nuan nyadika mulia enggau basa ke semua mensia, nyaga pengelikun pengarap Nuan ari kachau penyai nadai arapka Petara enggau kereja kutuk tiap iku orang ti jai.</p><hr />

<h2 class="list"><a href="../../../prayer/unsorted/iba/bpn12732/">Prayer bpn12732 in Iban</a></h2>
<p>O Pemekal Kudus! Laban aku tu mentin diri ari semua pengingin tubuh lalu enda ngiruh diri makai enggau ngirup, ari nya tuchi sereta kuduska ati aku ari pengerindu ke orang bukai kelimpah ari Nuan, lalu terabai sereta jaga semengat aku ari pengingin jai enggau perangai sitan, awakka roh aku tau berandau enggau seput pengudus lalu bepuasa nyebut semua utai bukai kelimpah ari Nuan.
(Source category: PUASA) (Bahaiprayers.net ID: 12732)</p><hr />

<h2 class="list"><a href="../../../prayer/unsorted/iba/bpn12733/">Prayer bpn12733 in Iban</a></h2>
<p>*(Naw-Rúz meh hari keterubah ba taun Bahá’í)
Puji meh Nuan, O Petara aku, laban Nuan udah ngeletak Naw-Rúz nyadika pengerami ke sida ti udah ngintu Puasa ketegal pengerindu sida ke Nuan lalu nagang diri ari semua utai ti kamah ba Nuan. Kemendarka, O Tuhan aku, api pengerindu Nuan sereta pengangat ti dikeluar ari Puasa ti diasuh Nuan tau ngemauka sida dalam Pengawa Nuan, lalu ngasuh sida kiruh enggau puji Nuan sereta pengingat Nuan.</p><hr />

<h2 class="list"><a href="../../../prayer/unsorted/iba/bpn12734/">Prayer bpn12734 in Iban</a></h2>
<p>*Tiap kali masuk ngagai bilik aum, besampi ngena sambiang tu enggau ati ti keketap ketegal pengerindu Petara sereta dilah ti dituchi ari semua utai kelimpah ari pengingat Iya, awakka Iya ti Pemadu Bekuasa tau enggau pengasih mantu kita bulih pemenang ti pengambis tinggi.
O Petara, Petara aku! Kami tu pengasuh Nuan ti udah nunga enggau pengangkun ngagai Pengudus Mua Nuan, ti udah ngingkas diri empu ari semua utai kelimpah ari Nuan ba Hari ti bemulia tu.</p><hr />

<h2 class="list"><a href="../../../prayer/unsorted/iba/bpn12735/">Prayer bpn12735 in Iban</a></h2>
<p>Datai meh kita begelumu dalam pengaga ti tulin, lalu dikena ngepunka aum, sebut kita sambiang tu: O Nuan Tuhan ke Perintah Petara! Taja pen tubuh kami begelumu ditu, tang ati kami tebuka ditarit ulih pengerindu Nuan, taja pia kami mega udah ditaban ulih panchar perenching mua Nuan. Taja kami tu lemah, kami nganti pengayan penegap enggau kuasa Nuan. Taja kami tu umang, nadai reta tauka daya, agi meh kami ngambi pengaya ari tibang reta Perintah Nuan.</p><hr />

<h2 class="list"><a href="../../../prayer/unsorted/iba/bpn12736/">Prayer bpn12736 in Iban</a></h2>
<p>Sambiang disebut ba penutup aum Raban Gelumu O Petara! O Petara! Ari perintah penyatu Nuan ti enda dipeda kemata kami ti begelumu dalam aum semengat tu, arap ba Nuan, andal ba semua tanda Nuan, teguh ba Sempekat enggau Penyanggup Nuan, tetarit ngagai Nuan, ditungkun ngena api pengerindu Nuan sereta lurus ati dalam Pengawa Nuan. Kami tu pengasuh dalam kebun anggur Nuan, pengerembai agama Nuan, penyembah ti angkun ba rampa-mua Nuan, baruh ati ngagai bala ti dikerindu Nuan, nyerah diri ba pintu Nuan, lalu minta kasih Nuan netapka kami gawaka bala ti dipilih Nuan, nyukung kami enggau raban malikat Nuan ti enda dipeda, ngeringka punggung kami dalam gawa ke Nuan lalu asuh kami nyadi rayat ti ngunduk sereta sayau berandau enggau Nuan.</p><hr />

<h2 class="list"><a href="../../../prayer/unsorted/iba/bpn12737/">Prayer bpn12737 in Iban</a></h2>
<p>#Papan Tulis Ahmad *&ldquo;Semua sambiang obligatori, begulai enggau sekeda sambiang bukai ti nyengala, baka Sambiang Pengerai, Papan Tulis Ahmad, udah disikap Baha&rsquo;u&rsquo;lláh ngena pemisa enggau reti ia empu, Ialu patut diterima baka nya lalu patut disebut bala ti arap enggau pengarap sereta pengandal ati ti tunggang, awakka nengah nya sida tau masuk lebih semak ngagai randau enggau Petara, lalu ngasuh sida lebih agi dikelala ketegal nitihka adat enggau ajar Iya.&rdquo; *— Ari siti surat ditulis ngarika Shoghi Effendi.</p><hr />

<h2 class="list"><a href="../../../prayer/unsorted/iba/bpn12738/">Prayer bpn12738 in Iban</a></h2>
<p>Dalam Nama Petara, ti Pemadu Jeman, ti Pemadu Tegap. Sigi amat ati orang ti lurus udah angus diempa api ketegal beserara: Dini bebetau penampak Rampa-mua Nuan, O Siku dikerindu semua dunya? Orang ke besemak enggau Nuan udah ditempaya dalam pemetang pemunggur: Dini perenching pagi begulai baru enggau Nuan, O Dikingin semua dunya? Tubuh bala orang ti dipilih Nuan nyau betegitik begaring ba padang pasir ti jauh: Dini tasik Penatai Nuan, O Pemerindang semua dunya?</p><hr />

<h2 class="list"><a href="../../../prayer/unsorted/iba/bpn12739/">Prayer bpn12739 in Iban</a></h2>
<p>*Papan Tulis tu dibacha ba Sungkup Bahá’u’lláh enggau Sungkup Báb. Ia suah mega diguna kena ngintu pengerami ngingatka Seduai Iya.
Puji ti udah pegari ari Nuan Empu ti pemadu dipebasa, lalu mulia ti udah manchar ari Pemajik Nuan ti pemadu beperenching, dipanggai ba Nuan, O Nuan Siku ti Pengayan Peninggi Kuasa, sereta Raja Pemeruan Belama, sereta Tuhan ke semua ti di serega enggau di dunya! Aku besaksi ianya nengah Nuan kuasa-raja Petara enggau pegai- kuasa Iya, sereta kuasa-perintah Petara enggau peninggi- kuasa Iya, udah dipegari, lalu Bintang- Siang ti bebendang ari kelia udah mancharka penerang sida dalam serega perintah Nuan ti enda ulih ubah, lalu Pemajik ti Enda Dipeda udah manchar ari atas bingkai-langit utai tempa.</p><hr />

<h2 class="list"><a href="../../../prayer/unsorted/iba/bpn12740/">Prayer bpn12740 in Iban</a></h2>
<p>*(Sambiang tu, dipegari ulih ‘Abdu’l-Bahá, dibacha ba Sungkup Iya. Tau mega diguna maya sambiang kediri) *&ldquo;Barang sapa nyampika sambiang tu enggau pemaruh ati sereta enggau ati ti ngundukka diri ia deka mai pengaga enggau pengelantang ngagai Pengasuh tu: ianya asai ke betemu betunga mua enggau Iya.&rdquo;
Iya meh Pemadu Bemulia! O Petara, Petara aku! Baruh sereta enggau sabak, aku ngangkatka jari peminta aku ngagai Nuan lalu ngundukka mua aku ba abu Pemetung Nuan, tinggi ngelui ari penemu orang ti bepelajar, lalu ari semua puji ngemuliaka Nuan.</p><hr />

<h2 class="list"><a href="../../../prayer/unsorted/iba/bpn12741/">Prayer bpn12741 in Iban</a></h2>
<p>Semua mulia ngagai Hari tu, Hari ke endur rengut pengasih udah ditiup ngagai semua utai tempa, Hari ti pemadu diberekat ke alai rambau enggau beratus taun ke dulu enda ulih nanding ia, Hari ke endur rampa-mua Hari Jeman udah ngadap penuduk Iya ti kudus. Arinya sada nyawa semua utai tempa, enggau ngelui ari sida bala Malikat di Atas, bisi didinga inggar minta: “Berumban nuan, O Karmil, lalu peda, penampak rampa-mua Petara, Raja ke Perintah semua Nama enggau Penukuh semua serega, udah diengkahka ba nuan.</p><hr />

<h2 class="list"><a href="../../../prayer/unsorted/iba/bpn12742/">Prayer bpn12742 in Iban</a></h2>
<p>*Dalam nama Iya Siku ti udah mancharka bebendang Iya ari atas semua utai tempa! Musim Bungai Kudus diatu udah datai, O Pen Pemadu Bekuasa, laban Gawai ke Semua-Bepengasih nyau jampat deka datai. Gerak diri empu, lalu kemesaika, ba mua semua utai tempa, nama Petara, lalu ngerami puji Iya, ke alai semua utai tempa tau diidup lalu dikemaruka. Bejaku, lalu anang nuan diau aja. Bintang-siang pemadu pengaga udah manchar ari bingkai-langit nama Kami, ti Naka ia pengaga, laban dunya semua nama Petara udah diiyas ngena keresa nama Tuhan nuan, ti Penempa semua serega.</p><hr />

<h2 class="list"><a href="../../../prayer/unsorted/iba/bpn12743/">Prayer bpn12743 in Iban</a></h2>
<p>Ba hari keterubah Pemajik Jeman niki Maligai Iya ti Pemadu Bekuasa dalam kebun ti digelar Ridván, Dilah Mulia bisi nyadaka tiga leka jaku ti beberekat. Keterubah, ianya dalam Revelasyen tu adat pedang udah dipadam.[3] Kedua, ianya sebedau pengambis satu ribu taun sebarang sapa ti ngambu diri nabi endang bula. Reti ia “taun” ianya setaun penuh, lalu nadai penerang tauka salin dikemendar dalam pekara tu. Lalu ketiga, ianya ba jam nya Petara, tinggi meh Mulia Iya, mancharka penuh bebendang semua nama Iya ba semua utai tempa.</p><hr />

<h2 class="list"><a href="../../../prayer/unsorted/iba/bpn12744/">Prayer bpn12744 in Iban</a></h2>
<p>Pemajik Jeman udah ngemendarka diri dirantai ngambika bansa mensia tau dilepas ari kungkung ia, lalu udah sanggup dijil dalam Kubu ti pemadu tegap tu ngambika serata dunya tau tulihka pengelepas ti bendar. Iya udah ngirup nyentuk ngagai buntung dalam jalung penusah, ngambika semua mensia di dunya tau tulihka pengelantang ti meruan, sereta penuh laban pengaga. Tu meh pengasih Tuhan Nuan, ti Penyinu, ti Pemadu Pengasih. Kami udah ngemendarka diri dikemaruh, O kita ti arap dalam Penyerakup Petara, ngambika kita tau disagu, lalu udah ngasaika pemayuh pemedis, ngambika kita tau kaya sereta maju.</p><hr />

<h2 class="list"><a href="../../../prayer/unsorted/iba/bpn12745/">Prayer bpn12745 in Iban</a></h2>
<p>Nyadi mentas dalam pengeraja, lalu beterima kasih dalam penusah. Nyadi lumau dikandal orang ti diau besemak enggau nuan, lalu perening iya ngena mua ti tampak sereta rindu. Nyadi pesaka ke orang ti seranta, ke pengerawan orang ti kaya, nyaut sabak orang ti suntuk, pengintu pemendar semaya nuan. Nyadi lurus dalam pemutus runding nuan, lalu belalau dalam jaku nuan. Nyadi anang bingkuk enggau orang, lalu pandangka ati ti baruh ngagai semua mensia.</p><hr />

<h2 class="list"><a href="../../../prayer/unsorted/iba/bpn12746/">Prayer bpn12746 in Iban</a></h2>
<p>Ungkup kereja ti keterubah sereta pemadu dulu ti udah dipadah ngagai mensia, pengudah ngelala Iya Siku ti Pengamat Meruan, ianya ungkup kereja tegap dalam Pengawa Iya. Bepagut nuan ba nya, lalu nyadi sida ke ngembuan runding ti ditanggam teguh sereta dientapka ba Petara. Nadai pengawa, enda ngira pemanah, udah tauka ulih manding ngagai nya. Ia nyadi raja ke semua pengawa, lalu ngagai tu Tuhan nuan, ti Pemadu Tinggi, ti Bekuasa, deka besaksi.</p><hr />

<h2 class="list"><a href="../../../prayer/unsorted/iba/bpn12747/">Prayer bpn12747 in Iban</a></h2>
<p>O Nuan ti benung nungaka mua ngadap Petara! Pejamka mata nuan ngagai semua utai bukai, lalu penchelakka sida ngagai dunya ti Semua Penampak. Pinta sebarang ti dikedeka nuan semina ari Iya aja, giga sebarang ti digiga nuan semina ari Iya aja. Ngena sekali perening Iya ngemendarka seratus ribu pengandal, ngena sekali tinjau Iya ngeraika seratus ribu penyakit ti enda ulih diubat, ngena sekali jeling Iya nyumanka tiap telih, ngena sekali anggut Iya ngelepaska semua ati ari penusah.</p><hr />

<h2 class="list"><a href="../../../prayer/unsorted/iba/bpn12748/">Prayer bpn12748 in Iban</a></h2>
<p>O nuan ti nguing ngadap Perintah Petara! Aku bisi dipadah pasal undan surat nuan ti amat lati lalu besampi ngagai Pemetung Kudus, Keliling Malikat Tinggi, minta nuan dibaptisa ngena ai penemu enggau api pengerindu Petara lalu ngasuh nuan nyadi pengasuh ti betul sereta taluk dalam Kebun Iya ti Tebangkar, awakka nuan tau manjah kayu pengerindu Petara dalam Serega Abha; lalu ngaga nuan nyadika tanda pemaruh ati enggau ensuruk diri dalam raban pengasuh indu Petara sereta ke penerantang Pengawa Iya ba menua ke besai sereta luas.</p><hr />

<h2 class="list"><a href="../../../prayer/unsorted/iba/bpn12749/">Prayer bpn12749 in Iban</a></h2>
<p>O Penginang Kudus! Sikap Nuan penulin enggau pemeresi ke semua utai ba orang Bahá. Awakka sida tau lepas ari semua pengamah, lalu lepas ari semua gian. Selamatka sida ari ti ngereja pengawa ti dikeji, ketas sida ari rantai semua perangai sitan, awakka sida ulih idup tuchi sereta tuas, bepengerai sereta beresi, lumau gawa ba Pemetung Suchi Nuan lalu tau bekaul enggau Tuhan sida.
(Source category: Penuchi enggau Pemeresi) (Bahaiprayers.net ID: 12749)</p><hr />

<h2 class="list"><a href="../../../prayer/unsorted/iba/bpn12750/">Prayer bpn12750 in Iban</a></h2>
<p>Nguji bebendar meh kita, awakka penuchi enggau pengudus ngelui ari semua utai, ti endang diasi ulih ‘Abdu’l-Bahá, deka ngasuh orang Bahá jelai agi: ba semua macham pengelati orang Petara ngeluah ari semua mensia; ianya di luar enggau di dalam sida patut lebih manah agi ari orang bukai; lalu ba penuchi, penulin, pengalus enggau nyaga pengerai, sida deka nyadi ketuai pengeluan ke mereti. Nya alai nengah pengelepas ti nadai dikungkung, pemandai sida, pengenan nagang diri, sida deka nyadi orang keterubah ba antara orang ti tuchi, ti ngati kediri enggau ti pintar.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
