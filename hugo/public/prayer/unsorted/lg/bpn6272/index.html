<!DOCTYPE html>
<html><head>
	<meta charset="utf-8">
	<title>devotional.gq - Prayer bpn6272 in Luganda</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn6272 in Luganda</h1>

<a href="../../../../prayer/unsorted/lg/">&lt;&lt; Luganda</a>

<div id="inner">
<p>Ye ye Katonda, Ayi Mukama, Katonda wange!  Ayi Ggwe omuyambi w&rsquo;abanafu, omukubagiza w&rsquo;abanaku, era omununuzi wa bakateyamba abo abakyukira Gyoli.
N&rsquo;obuwombeefu obuyitiridde, nyimusa emikono gyange eri obwakabaka bw&rsquo;obulungi Bwo, nga nkukowoola n&rsquo;omutima gwange gwonna, nga ngamba nti; Ayi Katonda, Katonda wange!  Nyamba okukwagala, onyongere amaanyi mu kukuwereza, era onfuule omuvumu mu buwereza bwange Gyoli; onyambe onywereze mu kugondera amateeka Go, onjiweko omukisa Gwo omulungi, teka amaaso Go ag&rsquo;okwagala n&rsquo;ekisa, gantunuulire, era onyinyike mu nnyanja y&rsquo;okusonyiwa Kwo.  Nyamba okunywera mu Nzikiriza yo.  Era ompe ekigera ekijuvu. Ekitabusibwa busibwa Onkakase negye kuby&rsquo;ensi era ebirowoozo byange byonna mbimalire ku Ggwe, nywezebwe amaanyi g&rsquo;okukakasibwa Kwo, era n&rsquo;obujulirwa Bwo, nyambazibwe ekitiibwa n&rsquo;obuyinza, mpite mu buli kitundu ky&rsquo;eggulu n&rsquo;ensi.  Ddala ddala, Ggwe Oli musaasizi, Ggwe Oli wa Kitiibwa Kyonna, Oli wa Kisa.
Ayi Mukama!  Bano be ba kawonawo b&rsquo;abajulizi Bo, ekibinja ky&rsquo;emyoyo egiweieeddwa omukisa.  Bagumidde obulumi bwonna era ne balaga obuguminkiriza nga bayisibwa mu butali bwenkanya obuyitiridde.  Beerekereza eddembe n&rsquo;ebirungi, era ne bakiriza okulumwa n&rsquo;okubonaabona mu kkubo ly&rsquo;okwagata Kwo, era nga bakyali basibe mu jjiribwa n&rsquo;okubonyabonyezebwa abalabe baabwe, abo abongera okubaliisa akakanja, era nga babakaabya akayirigombe, kubanga batambulira mu kkubo Lyo eggolokofu.  Tewali mulala ayinza okubayamba era tewali mulala ayinza okubalaga omukwano, nga ojeeko abo abanyoomebwa eraababi.  Tewali mulala ayinza okubegattako wadde okwogera nabo.
Ayi Mukama!  Emyoyo gino gileze ku bibonyobonyo by&rsquo;obulamu obwo munsi munno, nga akabonero akalaga okwagala kwagyo eri okwakayakana kw&rsquo;obulungi Bwo, era n&rsquo;okwesunga okutuuka mu bwakabaka Bwo obwomu ggulu.  Giguminkiriza okujoogebwa abantu abajoozi kwebagituusizaako.
Ayi Mukama jjuza amatu gaabwe, n&rsquo;ennyiriri z&rsquo;obuyambi Bwo obutukuvu, era n&rsquo;obuwanguzi Bwo obwamangu, era obasumulule okubajja mu nvuba z&rsquo;abalabe bano abamaanyi.  Bajjeeko emikono gyo&rsquo;mutabe, era toleka myoyo gino kutaagulwataagulwa manyo na njala ez&rsquo;ensolo zino enkambwe kubanga bano basibe mu kwagala Kwo, era bakwasibbwa ebyamagero eby&rsquo;obutukuvu Bwo, bayimirira n&rsquo;obuwombeefu mu maaso Go, era batuuka ku buggwe Wo omutukuvu.
Ayi Mukama!  Kulw&rsquo;ekisa Kyo, banyweze n&rsquo;omwoyo omugya; basobozese okulaba ebyamagero Byo eby&rsquo;ekyewunyo mu kizikiza eky&rsquo;ekiro, obategekere ebirungi eby&rsquo;omujjirano ebiri mu bwakabaka Bwo obw&rsquo;ebyamagero eby&rsquo;olubeerera.  Obafuule nga emmunyenye ez&rsquo;akayakana buli wantu, emiti emigimu egirembedde ebibala, nga amatabi gagyo ganyenyezebwa empewo ezoku makya.
Ddala ddala, Ggwe Oli Mugabi, Ggwe Oli wa maanyi, Ayinza byonna, Atakugirwa.  Tewali Katonda mulala wabula Ggwe, Katonda ow&rsquo;okwagala, n&rsquo;ekisa ekingi, Nnyini kitiibwa, Asonyiwa bulijjo.</p>
<p>(Source category: OBUKUUMI)
(Bahaiprayers.net ID: 6272)</p>


</div>


	-- Abdu&#39;l-Bah√°
        </div>

<hr />
<div id="tags">
   
  
   
  
    [<a href="../../../../tags/cat-obukuumi/">#cat-obukuumi</a>] 
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-lg/">#lang-lg</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
