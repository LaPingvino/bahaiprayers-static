<!DOCTYPE html>
<html><head>
	<meta charset="utf-8">
	<title>devotional.gq - Daga</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Daga</h1>

<a href="../../../prayer/unsorted/">&lt;&lt; unsorted</a>

<div id="inner">


<h2 class="list"><a href="../../../prayer/unsorted/dgz/bpn12994/">Prayer bpn12994 in Daga</a></h2>
<p>Wat aimagam uruga at outu koewa, at pa, amba pa sewa, amba at bumaggewa, amba sunup, amba at darak, amba at dagup, amba at bumak, amba at piup, amba puiman, amba at guguwa, amba pon ap gapan Maman yauwa wane, amba Me ganaseden wat taragasen.
(Source category: Wat Aimagam U’uraewa (Blessed Is the Spot)) (Bahaiprayers.net ID: 12994)</p><hr />

<h2 class="list"><a href="../../../prayer/unsorted/dgz/bpn12995/">Prayer bpn12995 in Daga</a></h2>
<p>*U’ura ma marek iyanupe wainapen. Marek iyanupe aeni usu marek ae visen. Iwa Maman iup megawa. Namu pusin nanin ge ginan namun bigi warat amba toentanet tanam arige gambenaen yonat wat.
Ne ipiri wakakayatsiagin, O Ayop negawa Ge tavenat nimanegeyan menan, Ge ne imuwasuat negawa inagap amba Genan aeamat taigain.
Ne ipiri wakakayatsiagin endi mari, ne aroyan uon amba Ge amun gega gapan. Ne vidi gorowa orup da amba Ge enpuraput iapanewa.</p><hr />

<h2 class="list"><a href="../../../prayer/unsorted/dgz/bpn12996/">Prayer bpn12996 in Daga</a></h2>
<p>Endi koewa toborapen apane Maman? Wata ge: Maman wat taragasepen. Me Maman di. Uruga Me nao mega nagirewa amba uruga aeamat Me wani gapan tapen.
(Source category: Koewa Toborapen U’uraewa (Assistance)) (Bahaiprayers.net ID: 12996)</p><hr />

<h2 class="list"><a href="../../../prayer/unsorted/dgz/bpn12997/">Prayer bpn12997 in Daga</a></h2>
<p>Maman! Maman! Nao gega taine nagire tobot ta amba Ge nao Gega kanamawa pauwa mega to ewam. Kakae Ge iup gega ae amat ta kakayasep amba ewap amop. Wat ago tamo, Maman! Wat bemak mun amba aro muna Ge nao Gega tap. Maman! Mugenat ae eya vemo, go mu ap muga Ge dun ganat Ge asik gega gapan wat aipagam mum. Ipiri, Ge gegenat mu Ago mugawa amba Ayop mugawa.</p><hr />

<h2 class="list"><a href="../../../prayer/unsorted/dgz/bpn12998/">Prayer bpn12998 in Daga</a></h2>
<p>Ge yauga ne dom gigit negawa, Maman! amba genan anuinawa ap ne inak neniwan. Mainegap iren ne tauwat anuivin, amba aton Ge genan anuinawa ap ne wat ago negawa. Ge bagusisi ne inanap taiyanawa ap ne inak neniwan amba wat ago dawap piup ma gapan amba piup namunupe den. Ge ipiri dim dim irani-nunianawa, Irani-Anuianawa, Irani-Kwayup taianawa.
(Source category: Vek Waeto U’uraaea (Healing)) (Bahaiprayers.net ID: 12998)</p><hr />

<h2 class="list"><a href="../../../prayer/unsorted/dgz/bpn12999/">Prayer bpn12999 in Daga</a></h2>
<p>Nop ma nainit wamewa gapan waen ge apan mu dere, waenapan dere den wagup namumup yona wain, ma yogup kanamawa gwanap wan. (Kitáb-i-Aqdas)  Wat Ganatam Iragi, Maman! Ipiri ma ge nao gega apanewa amba Ge nao gega waenewa iyam iyam taiyamun, Ge iyan tantan ge, Ge bagusisi gega gam amba mu baigan Ge anumunana gapan wanumop. Ayop! Wat ago mun piup ma gapan amba yaibobot Gega arewa gam mu wat aimagam mum Ge gese upuru gega gapan.</p><hr />

<h2 class="list"><a href="../../../prayer/unsorted/dgz/bpn13000/">Prayer bpn13000 in Daga</a></h2>
<p>Maman! Tamanam nimanek, kwayup tanek, dun mine wat ganatam nimanek amba buwanae ganase mine tap. Ge aro amba Ge amun.
(Source category: Orup Otua U&rsquo;ura Mugawa (Children)) (Bahaiprayers.net ID: 13000)</p><hr />

<h2 class="list"><a href="../../../prayer/unsorted/dgz/bpn13001/">Prayer bpn13001 in Daga</a></h2>
<p>Ayop negawa! Ayop negawa!. Ne orup osu bodu nega arita uon. Ne ge am gega kakaewa gan wasunek, bagusisi den, negin tamanawa gapan tamanam nimanek, baigan den. Asik ge negin kakaewa nen, Ge imuga ganase irenawa me gogon mega gauwarap, sisip arige gapan ma wat tananek, tanege ne merao me yagwan mine ganasin wap. Bagusisi ra inanap eya tauvep. Tanege ne rarema suwa aimage ra nao gega potap yanini mine tap.</p><hr />

<h2 class="list"><a href="../../../prayer/unsorted/dgz/bpn13002/">Prayer bpn13002 in Daga</a></h2>
<p>*Bop U’uraewa ma orup bodu muga aonagaet nani yambun uon tan (15) mugenat den wain amba wa munain. U’ura ma megenat Bahá’í uruga iyam iyam ta wain. Ma orup daiton megenat wapi amba uruga ao paina yonain. At bowarewa gambena eya toenta nain. (Kitáb-i-Aqdas)
Maman! Ma Ge nao gega apanewa osuwa, Ge anusumat tageni amba Ge pauwa gega den, amba gine namu genan toentanen dim dim uruga imuwarat tan Ge gegenat anusumat taiga.</p><hr />

<h2 class="list"><a href="../../../prayer/unsorted/dgz/bpn13003/">Prayer bpn13003 in Daga</a></h2>
<p>Maman! Ge koewa imuwarat apanewa. Puraput nunianawa. Wat tondak apanewa. Ipiri ne sitatao genan waiangin, Ge me bigip mega bigi wat, me esuwa piup ma mega gase bare Ge piup gega dotauven. Ayop negawa! Mu bigimu wat, kayawan mega ise wat mut, amba sisip to entane ganat tauvep. Dimat mum, mu Ge aton gega gam tauvep kaum gega irena gapan ugumu bigi wat, amba mu sururugaet entodage Ge bonam gega dotauvep.</p><hr />

<h2 class="list"><a href="../../../prayer/unsorted/dgz/bpn13004/">Prayer bpn13004 in Daga</a></h2>
<p>Wat taragat iragi kwiman Ayop ge inagap. Iwa Ge wam sisip ma potap ganat wat magatam baran. Ap menan den nop gega ase wat aroga baran menan amba da ne den wat ago tanek.
Wat taragat irani kwiman Ayop ge inagap. Ne ao bariangin Ge inagap aroe gan sisip iniram toentane ganat venasen Dima opata yaunewa ge ibari ap gapan amnata yonana amba ise magatam tan amba den ase wat arogamean.</p><hr />

<h2 class="list"><a href="../../../prayer/unsorted/dgz/bpn13005/">Prayer bpn13005 in Daga</a></h2>
<p>*Ewat virip tapen siragam `Alá (Aigap) wam derewa (2) gapan aepi wam apane daiton (20) gapan uon tata. Yaumak ap gapan ewat go kaum da marek eya dotauvepi gapan nata aepi wam geyarepi pauwa. Yaumak ma guwanu aro wanapen, ao wasupen wamewa. Orup en muga (15) gauwarap virip eya tain, waen bagurenawa, orup am nainiwa vek denawa, amba waenapan tanewa den.
Ne esuna ewat mega virip taiyangin taba ge kaum den virip taiyangin.</p><hr />

<h2 class="list"><a href="../../../prayer/unsorted/dgz/bpn13006/">Prayer bpn13006 in Daga</a></h2>
<p>Wat aimagam irani Maman Ge inagap. Iwa Ge dun ganat, koa mentarin, Ge yaibobot sunanon, nonup baigan, ge uwae yamanok, Ge gawo bonabon, ge amun ge koa kapisi ibariwa. Maman Ge gegenat anut gega gapan ra menan anuianawa, asik gega toentane Puiman Kanama anegawa mine en wana onep. Den siga da apan imuga wareniwa. Ge amun gega wana Yauga Namu irena ge yaibobot paua mega ire yavep. Irani amena kwiman gapan ge mapa piupa, da Ge om gega mine uon nagaet.</p><hr />

<h2 class="list"><a href="../../../prayer/unsorted/dgz/bpn13007/">Prayer bpn13007 in Daga</a></h2>
<p>Ne mumaget ao yon waingen Ge aeamat gega gapan. Mamanawa! Amba at pa nega aeveyan anusumat nega uruga Ge inagap, amba ne inat yonat nega Ge ae amat kwayup gega gwanap. Amena kwiman gapan dom bain gega kakaewa wasuen nen, amba amat tanege siya pa nega tauwap, den siga ne Ge gogon gega gapan amat tanege imuna Ge gegenat anu sumat kaimaket inagap anu dawagep. Maman da siga uon go Ge gegenataet di, Ge daiton, Ge om gega da uon, Uruga anuianawa, Uruga amat taianawa.</p><hr />

<h2 class="list"><a href="../../../prayer/unsorted/dgz/bpn13008/">Prayer bpn13008 in Daga</a></h2>
<p>Maman! Ge om gega da uon! Ge Ayop wande iram! Iyan ma Ge kwiman ita dun gegawa. Dom pasukat tamo amba aneya gega amena den mu wat nagat mum, ap gapan mu Ge ita anan gega apane venasep piup ma uruga Ge aton gega gan amba nop wait gega wat senamep. Maman Ge mu den pasukat mugawa amba garagat gapan, sunup gapan, at bumak gapan, oma pose gapan, pon gapan, dawara gapan, Ge gindak mum, ap gapan mu Ge amun sitatao gega menan ao waiyamun amba gaup amun gega gapan.</p><hr />

<h2 class="list"><a href="../../../prayer/unsorted/dgz/bpn13084/">Prayer bpn13084 in Daga</a></h2>
<p>Maman! Otasin gega ma asik mun, mu irani Ge naewa gegawa. guwa, Ge dinip rarema ere bobon ge nao gega potap yanine mine. Ge gese upuru gega aigamup wat ganatamep, moe ginayam den. Ge irot gwarot gega aimagewa ugumu nauvisigan, den negin tamanawa gapan tauvep. Mu kakaevet yane darat wap, amba wae uwon yane dorep. Ge nuniana apanewa. Ge aigap iragena apanewa.
(Source category: Orup Otua U&rsquo;ura Mugawa (Children)) (Bahaiprayers.net ID: 13084)</p><hr />

<h2 class="list"><a href="../../../prayer/unsorted/dgz/bpn13085/">Prayer bpn13085 in Daga</a></h2>
<p>Nop ma nainit wamewa gapan waen ge apan mu dere, waenapan dere den wagup namumup yona wain, ma yogup kanamawa gwanap wan. (Kitáb-i-Aqdas)
“Nu uruga, Ipiwa gapan Maman iup mega ae amat tait.”
(Source category: Nainit (Wedding Vow)) (Bahaiprayers.net ID: 13085)</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
