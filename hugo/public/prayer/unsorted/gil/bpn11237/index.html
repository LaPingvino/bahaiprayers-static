<!DOCTYPE html>
<html><head>
	<meta charset="utf-8">
	<title>devotional.gq - Prayer bpn11237 in Kiribati</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn11237 in Kiribati</h1>

<a href="../../../../prayer/unsorted/gil/">&lt;&lt; Kiribati</a>

<div id="inner">
<p>N aran te Atua, Bwain Ngkoa Ngkoa, te Kabanea ni Korakora.</p>
<p>Ni koaua ao nanoia naake a kokoaua a kanaki n ain te raurenako: E nga raitiitin otan Moamoam O ae Ko Tangiraki irouia aonnaba?</p>
<p>Naake a uakaan Nakoim a tia ni kitanaki inanon rotongitongin te urubeke: E nga raneanean ingabongin te manga kaitiboaki ma Ngkoe, O Ae Ko Tangiraki irouia aonnaba?</p>
<p>Rabwataia ake Ko rineia a wene n ruru iaon taian tano i kiraroa: e nga marawan Menam ikai, O te Tia Katikinanoi aonnaba?</p>
<p>Baai aika a ingainga a mwemwekaki nakon karawan Am akoi ao Am tituaraoi: E nga karaun Am Angaanga, O te Tia Kaekai aonnaba?</p>
<p>Taan iowawa a tia n teirake ni kakiriwe ni katoai taabo nako: e nga korakoran Am kainikoroboki ae e katabuaki, ae e aki kona ni kaaitaraki, O Ngkoe Te Tia Tokanikai iaon aonnaba nako?</p>
<p>Kaukauiia kamea e nene n itera nako: e nga raianin te buakonikai ni Mwaakam, O te Tia Kaetietii aonnaba nako?</p>
<p>Te mwaitorotoro e a tia ni komakiia aomata nako: E nga kabuebuen Am tangira, O Ain taian aonnaba?</p>
<p>Te kabuanibwai e a roko n rietaatana: A nga kanikinaean Am ibuobuoki, O Te Tia Kamaiuia taian aonnaba?</p>
<p>E a tia te rotongitong n otabwaniniia angiia aomata: E nga otamwaakan Raneaneam, O Otanakon taian aonnaba?</p>
<p>Roroaia aomata a reena nako n te kairiribai: A nga kabaangin Am karekekai, O Te Tia Urui taian aonnaba?</p>
<p>Te kamaemaeaki e a roko ni kabin rinanona: A nga kanikinaean Mimitongim, O Mimitongin taian aonnaba?</p>
<p>Taian karawawata a tia n kaikuaka te Tia Kaotiota Aram, te kabanea n Nanoanga: e nga kakukurein Ngainan aomarin Am Kaotioti, O Kakukurein taian aonnaba?</p>
<p>Te nakonnano e a tia ni bwakariia aomata n te aonnaba: A nga kanikinaean Am kakukurei, O te Tia Kakukureia taian aonnaba?</p>
<p>Ko nora Kaotin te Karangaina Am kanikina n rabunaki n taian kaoti aika a riaboro: A nga tabonibain Mwaakam, O Korakoran taian aonnaba?</p>
<p>Te bwatakataka e a tia n taoniianako aomata ni kabane: E nga karaangan Am tituaraoi, O Te Tia Nanoangaia kaain taian aonnaba?</p>
<p>Te mwangainrang e a tia ni kabaeia aomata nako: A nga karabwataakin te kamwawaaki, O Uean taian aonnaba?</p>
<p>Ko nora Teuae Kabureaki aio ae maroaa inanon kakionakoana mai abana: A nga taan kairua ni karawan Am Kaetieti, O Uean Taian aonnaba?</p>
<p>I a tia ni katioaki n te aba ae ianena: A nga kanikinaean Am kakaonimaki, O Te Tia Onimakinaki n Taian aonnaba?</p>
<p>Kammarakin te mate e a tia n tauiia aomata nako: E nga utin Am marawa ibukin te maiu ae akea tokina, O  Maiun taian aonnaba?</p>
<p>Ana wirikiriki Tatan, e a tia n ikeike nakoia karikibwai ni kabane: E nga atibun karawan Am ai, O Otan taian aonnaba?
Mangingin te kaibwabwaru e a tia ni kabarekaia angiia te botanaomata: A nga ngainan aomarin te itiaki O ae Ko Tangiraki n taian aonnaba?</p>
<p>Ko nora Teuare e Kabureaki aio n rabunaki n taian mwakuri ni iowawa ibuakoia kaain Syria: E nga raitiitin Am ota n te karangaina? O Ngkoe Otan taian aonnaba?</p>
<p>Ko norai ae I katabuaki n taetaenikawai: Ao ngkanne mai ia ae e na bwebwerake Eenikunam, O Naitengkaren taian aonnaba?</p>
<p>Angiia aomata a otabwaniniaki n taian katautau ao iango aika akea nanoia: A nga kanikinaean am kakaonimaki, O Te Tia Kakoaua ibukin taian aomata?</p>
<p>E a bwabwa Bah치 inanon marawan te kabuanibwai: E nga te Aake ibukin Kamaiuam, O te Tia Kamaiui taian aonnaba?</p>
<p>Ko nora Ngainan aomarin Am Taetaenikawai inanon rotongitongin te karikibwai: E nga taain karawan Am akoi, O te Tia Anga te Ota nakon taian aonnaba?</p>
<p>Tauran te koaua ao te itiaki, te kakaonimaki ao te karineaki, a tia n tiringaki: A nga kanikinaean Unim ni Kabomwi, O te Tia Kamwaingi taian aonnaba?</p>
<p>Ko kona n nora temanna ae e tei n tiambion Ibukiu, ke ae ni iangoi bwaai ake a tia ni bwakaria inanon kawain Ana tangira? Ngkai ao e tei moa Au kai-ni-koroboki, O ae ko Tangiraki n taian aonnaba.</p>
<p>Mwaangau te Kai te Rote ni Karawa e wene  ni mwaoto ni korakoran ukin te katauaki ibukina: A nga taian buraeki n Am ibuobuoki, O Te Tiambion n taian aonnaba?</p>
<p>Te Ubu aio e raba ibuakon bubun te taetae n aki akaaka: A nga beebeten angin Am nanoanga, O Te Tia Nanoangaia taian aonnaba?</p>
<p>Kamwarain te maiu ae katabuaki e kabarekarekaaki irouia aomata aika a babakanikawai: E nga te kunnikai ae tabu, O te Tia Katamaroai taian aonnaba?
Marawan te akoi e aki kakamwakuri ibukin mwakuri ake a karaoi aomata: A nga naon Am Tituaraoi, O ae ko tangiraki irouia aonnaba?</p>
<p>Te mataroa are e kaineti nakon Kaaniam ni Karawa e rokanaki rinanon aia iowawa Am kairiribai: E nga kiingin Am angaanga, O te Tia Kauki Rokan taian aonnaba?</p>
<p>A kababoboaki taian banikai man boitinin angin te kakaaitara: E nga bwaron karaun Am tituaraoi, O te Tia Angaanga nakon taian aonnaba?</p>
<p>E karooaki te aonnaba man barekan bubun te bure; A nga beebeten angin Am kabwarabure, O te Tia Kabwarai bureia kaain te aonnaba?</p>
<p>Te Roronrikirake aei e maroaa n te aonnaba ae e urubeke: E nga karaun am tituaraoi ni karawa, O te Tia angaanga nakon taian aonnaba?</p>
<p>O te Kabanea n Rietaata ni Kainikoroboki, ti a tia n ongo am kabanea ni karewerewe ni wewete inanon te aonnaba ae akea tokina: Anga taningam nakon te bwai are e atonga Newen te Korakora , O te Tia kabureaki n taian aonnaba!</p>
<p>Ke arona bwa akea te mwaitoro, e na kanga kabuebuen Am taeka n teimatoa, O Te Tia katanoata n taian aonnaba?</p>
<p>Ke arona bwa akea te kabuanibwai, ao e na kanga n oti taain Am
taotaonannano, O Otan taian aonnaba?</p>
<p>Tai tanginiwenei ibukiia aika a buakaka. Ko a tia ni karikaki bwa ko na keiakina uotam ao ni butimwaai kanganga, O te Tia Taotaonanano n taian aonnaba.</p>
<p>Ai karewerewera Kaotim n te karangaina iaon oraitanin te Boraraoi ibuakoia taan kakiriwe, ao Am ingainga nakon te Atua, O ae ko Tangiraki irouia aonnaba.</p>
<p>Iroum ao buraekin te inaomata e unikaki iaon taubuki aika a ririeta, ao marawan te tituaraoi e uti, O te Tia Kakukurei Taian aonnaba.</p>
<p>Bon ti mai Iroum are e a otanako iai Taain te Katiteuana, ao man Kanakoakim mai Abam ae aban te Katiteuanaaki e a katamaroaaki. Taotaona Nanom, O  Ngkoe te Tia Kakawakinaki mai abam n taian aonnaba.</p>
<p>Ti a tia ni karaoa te kamaemaeaki bwa te kunnikai ni mimitong, ao te kammarakaki bwa katamaroan Am tembora, O te Tia Kamoamoaki n taian aonnaba.</p>
<p>Ko noori nano a onrake n te kairiribai ao tarariaoakiia bon Am bwai, O te Tia Rabuni buren te aonnaba.</p>
<p>Ngkana a kia taian kabaang, waakirake!
Ngkana a kibanako rabunaia, mwananga nako!
O Ngkoe Te Tia Kaburearo n taian aonnaba.
Ko na tang, ke Nna tang? Ni bon arona, Nna tang ibukin karakoia ara tiambion, O Ngkoe are Ko karika tangitangin taian aonnaba. Ni koaua ao I a tia n ongo taian Wewete, O Ngkoe ae te kabanea ni Mimitong man Tangiraki, ao ngkai moamoan Bah치 e urarake ni kabuebuen taian kabuanibwai ao ma ain Am taeka ae raneanea, ao e a tia n teirake ma te kakaonimaki n nnen te kaburearo , ni kaitarai Kukureim, O Ngkoe te Tia Kataui Bwai nako n taian aonnaba.</p>
<p>O Ali Akbar, karabwa am Uea ibukin te Tabureti aio ike ko kona n ikeikena boiararan Au kamangori, ao atai bwai ake Ti a tia n aitara ma ngaai inanon kawain Te Atua, te Rangin Tangiraki inanon taian aonnaba nako.
Ngkana a bane tooro nako ni wareka ao ni karaua n iangoa aio, ao e na kakiaaki inanon iaia te ai ae e na kaurarakei taian aonnaba.</p>
<p>(Source category: Taburetin te Ai)
(Bahaiprayers.net ID: 11237)</p>


</div>


	-- Bah치&#39;u&#39;ll치h
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-gil/">#lang-gil</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
