<!DOCTYPE html>
<html><head>
	<meta charset="utf-8">
	<title>devotional.gq - Prayer bpn10862 in Tuvalu</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn10862 in Tuvalu</h1>

<a href="../../../../prayer/unsorted/tvl/">&lt;&lt; Tuvalu</a>

<div id="inner">
<p>##KE FAI FAKA-TASI I TE SEFULU-FA ITULA</p>
<p>*A ia te la e fai ne ia a te talo tenei, e tu a ia ki luga kae saga atu ki te Atua, ite koga te la e tu a ia, ke saga atu ona mata kite faka-matua mo te fakamaui, pela loa a ia e faitalitali ki te alofa-kaimalie o tena Aliki, te Toe Alofa-Kaimalie Katoatoa, te Alofa-Atafai.  Ke fai atu ia penei:</p>
<p>O ko Koe Tela ko te Aliki o igoa katoa mo Ia Tela ne Faiite ne Ia a lagi!  Au e akai maulalo kia Koutou Ko la Ko te Aso-Fou o Tou Uiga Tonu e se lavea, te Tafasili i te Maluga, te Matagofie-Katoatoa, ke talia a taku talo pela me se afi e ka ne ia keatea a veli e pono ne latou au mai i Tou gali, mo te mainaaga tela ka taki ne ia au ki te vasa o Tou Nofo-mai.</p>
<p>*Ke sisi ona lima ki luga ite agaaga talosaga ki mua ote Atua – fakamanuia kae fakamaluga a ia – kae fai atu penei:</p>
<p>O ko Koe Tela ko te Manakoga o te lalolagi mo te Fagasele a Malo!  E lavea mai ne Koe au e fuli atu kia Koe, kae ko fakaseai ne au ate piki ki so se mea na loa ko Koe, kae piki mau ki Tou kafanoa, mai i ei a lalolagi katoatoa ne gasue ona ko ia.  Au ko Tau tavini, O toku Aliki, mo te tama a Tau tavini.  E lavea mai au e tu kae toka o fai a Tou finagalo mo Tou manakooga, kae e seai aka foki se mea e manako au ki ei vagana ko te mea e fiafia Koe ki ei.  E fakamolemole au mo te aava kia Koe mai ite Vasa of Tou alofa-kaimalie mo te Fetu-Ao o Tou alofa-atafai ke fai mai ki Tau tavini a so se mea Tela e finagalo kae fiafia Koe ki ei. I Tou mafi e maluga atu i taviliga mo tavaeega katoa!  So se mea tela e fakaasi mai ne Koe ko te manakoga o toku loto mote fagasele o toku agaaga.  O te Atua, toku Atua!  Sa kilo mai ki oku faka-moemoega mo aku mea e fai, kae kilo ki Tou finagalo tela ko siomia i lagi mo te lalolagi.  Mai i Tou Igoa Tafasili i te Taaua, O Koe ko te Aliki o fenua katoa!  E manako fua au ki te mea te la e manako Koe ki ei, kae fiafia fua ki te mea te la e fiafia Koe ki ei.</p>
<p>*Ke totuli a ia ki lalo, kae ifo tena mualae ki te  one, kae fai atu penei:</p>
<p>E maluga a Koe i so se faka-matalaaga, mo so se faka-munaaga na loa ko Koe.</p>
<p>*Ke tu a ia ki luga kae fai atu penei:</p>
<p>Fai aka a taku talo, O toku Aliki, pe la me se vai ote ola e salisali ko te mea ke mafai ne au o ola ki te leva o Tou nofoaiga, kae ke mafai ne au o faipati a Koe i lalolagi katoa o Ou lalolagi</p>
<p>*Ke toe sisi ona lima ki luga ite agaaga talosaga, kae fai atu penei:</p>
<p>O ko Tou mavae atu mai i loto mo agaaga ko liua, mo Tou alofa ko fai pe la me se afi ko faka-ka ne ia ate lalolagi katoa!  E akai fakamolemole ki Tou Igoa ne auala mai i te taofiiga ne Koe ate lalolagi katoatoa, ke se taofi mai ia au a mea ko la ia Koe, O ko Koe e pule i tagata katoa!  E lavea ne Koe, O toku Aliki, a ia kese tenei e fakavave ki tena fale mai i lalo o te malumalu o Tou afiooga te la ei i loto o Tou alofa-kaimalie; ko ia se fakalogo tenei e saala ki te vasa o Tau fakamagalo; a ko ia tafalalo tenei e saala ki te malae o Tou silisili ese; mo ia mativa tenei e fakapilipili atu ki Tou maumea.  Ko Tau pati ko te fakatonuuga o so se mea te la e finagalo ne Koe.  E molimau au ia Koe e tavaeegia i Au mea e fai, kae fakalogogina ki Ou manakooga, kae e tumau a te se mafai o taofiiga i mea e loto Koe ki ei.</p>
<p>*Ke toe sisi ona lima ki luga, kae taku ne ia fakatolu ate Toe Igoa Tafasili I te Lasi (“Allah-u-Abha”).  Ke toe ifo mo ona lima i luga i ona tulivae mai mua o te Atua – fakamanuia kae fakamaluga a ia – kae fai atu penei:</p>
<p>E lavea ne Koe, toku Atua, me ne fakagasue pefea a toku agaaga i loto i totooga o oku lima mo toku fuaitino, i te loto finafinau o ifo ma talo kia Koe, mo te manakoga lasi o masaua a Koe kae fakamaluga a Koe; me ne molimau pefea ki te laulaufaiva o Tau Fakatonuuga tela ko oti ne molimau i te malo o Tau faipatiiga mo te lagi o Tou poto.  Au e fiafia, O toku Aliki, o akai kia Koe a mea katoa ko la ia Koe, ko te mea e fakaasi i ei a toku mativa, kae fakalasi a Tou mataefa mo Tou maumea, kae e mafai foki o fakaasi a toku vaaivai, kae fakaasi i ei a Tou maalosi mo Tou mafi.</p>
<p>*Ke tu a ia ki luga kae sisi on lima fakalua ite agaaga talosaga, kae fai atu penei:</p>
<p>E seai aka foki se Atua na ko Koe, te Mafi-Katoatoa, te Uke-Katoatoa.  E seai aka foki se Atua na ko Koe, te Fakaeke, i te kamataga mo te fakaotiiga.  O toku Atua, toku Atua!  Tau faka-magalo e faka-makeke ne ia au, ko Tou alofa-kaimalie ko oti ne fakamaalosi ne ia au a ko Tau kalaga ko fakatu aka ne ia au kae taki atu au kia Koe.  Me koi au ke toa katoa o tu ite faitotoa o te fakai-lasi ote pili atu ki te nofo-mai o Koe, io me fuli atu oku mata ki molii kola ko sulu mai ite lagi o Tou finagalo?  E lavea ne Koe, O toku Aliki, a ia seai se aogaa tenei e potupotu atu i te mataloa o Tou alofa-kaimalie, pela foki mo te agaaga se tumau tenei e salasala ki te vaitaafe o te ola se gata mai mai i lima o Tou alofa.  A Koe kote fakatonu i taimi katoa, O Koe ko te Aliki o igoa katoa, a ko au ko te talia o te fakalogo ki Tau finagalo, O Ko Ia ne Faite ne Ia a lagi!</p>
<p>*Ke isi ona lima fakatolu, kae fai atu penei:</p>
<p>E tafasili atu a te takutakua o te Atua ia latou takuatakua katoa!</p>
<p>*Ke totuli a ia, kae ifo tena mualae ki te one, kae fai atu penei:</p>
<p>Ko to maluga katoa a Koe mo tavaeega a latou ko la e pili atu kia Koe ke mafai ne latou o olo atu ki te lagi o Tou nofo-mai, io me ko manueva o loto o latou ko la fakatuanaki kia Koe o oko atu ki te mataloa o Tou faitotoa.  Au e molimau ia Koe ko oti ne faka-mana mai i luga i uiga lei mo uiga mana mai i luga i igoa katoa.  E seai aka foki se Atua na ko Koe, ko te Tafasili i te Maluga, ko te Matagofie-Katoatoa.</p>
<p>*Ke sagasaga a ia kae fai atu a ia penei:</p>
<p>Au e molimau ki te mea tela e molimaugia ne mea faiite katoa, i te Lukuuga Mana mai luga, fakatasi mo latou katoa mai i te Palataiso tafasili i te maluga, mai i luga atu ite Laulaufaiva o te Matagofie mai i te Sikulafgi tafasili ite matagofie-katoatoa, ia Koe ko te Atua, e seai aka foki se Atua na ko Koe, a ko Ia Tela ko oti ne fakaasi ko te Mea Lilo kae Funa, te Fakailoaga Taaua, tela mai ia Ia a mataimanu ko te B mo te E (Be) ko oti ne soko kae sui fakatasi.  Au e molimau me ko Ia Tela Tena igoa ko oti ne fakavae ki lalo ne te Pene mai i te Toe Kogaa Koga Maluga, te la ko oti ne tusi i loto i Tusi ate Atua, ko te Aliki o te Nofoaiga-a-Tupu mai luga pela foki i lalo i te lalolagi.</p>
<p>*Ke tu tonu a ia ki luga kae fai atu penei:</p>
<p>O te Aliki o mea katoa mo te Pule of mea katoa e lavea mo te se lavea!  E lavea ne Koe oku loimata mo te pusi a toku manava, fakatasi mo te lagona o aku musuuga, mo aku tagi, mo te fanoanoa o tou loto.  Mai i Tou mafi!  A toku soli tuakoi ko taofi mai au mai ite fakapili atua kia Koe; a ko aku agasala ko taofi ne latou ke mao mai au i te fale o Tou mana.   Tou alofa, O toku Aliki, ko maumea au i ei, a ko te motu o au mai ia Koe ko fakamasei ne ia au, pela mo toku mao mai ia Koe ko tanumia au iei.  E akai au kia Koe i Ou kalafaga i te vao matua, mai i pati konei “Au tenei. Au tenei” ko la ne muagutugia ne Ou taugasoa filifilia ite vao matua tenei, kae mai ite manavaaga o tau Fakaasiiga, mo matagi iliili malie o te Vaveao o Tau Fakaasiiga, o fakaeke aka ke mafai ne au o kilo ki Tou gali kae tautali ki so se mea ko la i Tau Tusi.</p>
<p>*Ke fai fakatolu ne ia a te Igoa Tapu, kae ifo ki lalo mo ana lima i luga i ona tuli kae fai atu penei:</p>
<p>Tavaeega kia Koe, O toku Atua, me ia Koe ne fesoasoani mai ke masaua a Koe kae tavae a Koe, kae ne fakaasi mai a Koe kia au Tela Ko te Asokamata o Au fakailoga, kae fai ne Koe au ke ifo mai mua o Tou Aliki-a-Lagi, kae fakamaulalo au mai mua o Tou Atua-a-Lagi, kae masaua ia au a mea ko la ko oti ne faipatigia ne te Laulaufaiva o Tou gali kese.</p>
<p>*Ke tu ki luga kae fai atu penei:</p>
<p>O toku Atua, toku Atua! Toku tua ko piko i te mafa o aku agasala, a ko toku se fakalogo ko fakamasei ne ia au.   I so se taimi e mafaufau au ki aku mea se lei ne fai a ko Tou alofa, a toku fatu e liua i loto ia au, a ko toku toto ko velasia i loto i oku uaua.  Ona ko Tou Gali, O ko Koe te Manakooga o te lalolagi!  E mafuli a te lanu i oku mata o kilo atu kia Koe, a ko oku lima fia salasala ko ma ma fola atu ki te lagi o Tou alofa.  E lavea e Koe, O toku Atua, i oku loimata ne taofi ne latou a te masaua ne au a Koe kae fakamaalosi atu o Ou uiga lei.  O ko Koe te Aliki o te Nofoga-a-Tupu i luga mo te lalolagi i lalo nei!  Au e akai fakamaulalo kia Koe mai i fakailoaga o Tou Maalo mo mea lilo o Tou Laufenua o fai ki luga i Au tavini fagasele a te mea tau ki Tou alofa, O te Aliki o mea katoa, kae te la e ttau ki Tou alofa kaimalie, O te Tupu o te lavea mo te se lavea!</p>
<p>*Ke fai taku ne ia ate Toe Igoa Tapu faka tolu taimi, totuli mo tena mualae ite laukele, kae fai atu penei:</p>
<p>Tavaeega kia Koe, O toku Atua, me ko oti ne aumai kia matou a feitu e mafai iei o fakapilipili atu kia Koe, kae ko oti foki ne tuku mai kia matou a mea lei katoa ko la ne aumai ne Koe i Au Tusi mo Au Mataupu Silisili.  Puipui mai matou, e akai atu matou fakamaulalo, O toku Aliki, mai ia latou ko la fakasupasupa mo mafaufauuga se lei.  A Koe, i te tonuuga, ko te Mafi, ko te Iloa-Katoatoa.</p>
<p>*Ke kilo aka a tena ulu ki luga, kae sagasaga a ia, kae fai atu penei:</p>
<p>Au e molimau, O toku Atua, ki mea ko la ko oti ne molimaugia ne Ou Tino Filifilia, kae fakatalitonu ne latou ko la ite Palataiso maluga pela foki mo te molimau a latou ko la ko oti ne tamilomilo ne latou a Tou Nofoaga-a-Tupu mafi.  A malo ote lalolagi mo te lagi ea Koe, O te Aliki o lalolagi!
Bahá’u’lláh</p>
<p>(Source category: TALO LOA FAKA-PITOA)
(Bahaiprayers.net ID: 10862)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-tvl/">#lang-tvl</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
