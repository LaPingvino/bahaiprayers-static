<!DOCTYPE html>
<html><head>
	<meta charset="utf-8">
	<title>devotional.gq - Prayer bpn10796 in Srpski српски</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn10796 in Srpski српски</h1>

<a href="../../../../prayer/unsorted/sr/">&lt;&lt; Srpski српски</a>

<div id="inner">
<p>U ime Boga, Najdrevnijega, Najvećega.</p>
<p>Doista srca iskrenih proždrta su vatrom razdvojenosti:
Gde je blistanje svetla Tvog Lika, O Voljeni svetova?</p>
<p>Oni Tebi bliski ostali su napušteni u tami očaja:
Gde je sjaj zore sjedinjenja s Tobom, O Čežnjo svetova?</p>
<p>Tela Tvojih izabranika leže drhtava na pesku dalekih obala:
Gde je Okean Tvoje prisutnosti, O Očaratelju svetova?</p>
<p>Ruke se u čežnji dižu ka nebu Tvoje milosti i velikodušja:
Gde su kiše Tvojih darova, O Uslišitelju svetova?</p>
<p>Nevernici se na sve strane digoše u nasilju:
Gde je neodoljiva moć Tvog zapovedničkog pera, O Osvajaču svetova?</p>
<p>Lavež pasa ori se svud:
Gde je lav iz šume Tvoje moći, O Ukoritelju svetova?</p>
<p>Čovečanstvo celo zahvatila je stud:
Gde je toplina Tvoje ljubavi, O Vatro svetova?</p>
<p>Nesreća je dostigla vrhunac:
Gde su znaci Tvoje podrške, O Spasu svetova?</p>
<p>Većinu naroda obavila je tama:
Gde je blistavost Tvoje divote, O Sjaju svetova?</p>
<p>U zlobi se istežu vratovi ljudi:
Gde su mačevi Tvoje osvete, O Uništitelju svetova?</p>
<p>Uniženje je doseglo najveće dubine:
Gde su znamenja Tvoje slave, O Slavo svetova?</p>
<p>Tuge su spopale Onoga koji obznanjuje Tvoje Ime, Svemilosrdnoga:
Gde je veselost Izvorišta Tvog Otkrovenja, O Radosti svetova?</p>
<p>Bol je snašao sve narode na zemlji:
Gde su znaci Tvog zadovoljstva, O Veselju svetova?</p>
<p>Ti vidiš da je Mesto Svanuća Tvojih znamenja skrito koprenom zlih jezika:
Gde su prsti Tvoje moći, O Silo svetova?</p>
<p>Ljuta žeđ mori sve ljude:
Gde je reka Tvoje darežljivosti, O Milosti svetova?</p>
<p>Pohlepa je porobila čovečanstvo:
Gde su otelovljenja nezavisnosti, O Gospodaru svetova?</p>
<p>Ti vidiš Ovoga o Koga se ogrešiše usamljenog u izgnanstvu:
Gde su nebeske vojske pod Tvojom zapovešću, O Vladaru svetova?</p>
<p>U tuđini sam napušten i sam:
Gde su oličenja Tvoje vernosti, O Uzdanju svetova?</p>
<p>Samrtna agonija zahvatila je sve ljude:
Gde je bujica Tvog Okeana večnog života, O Živote svetova?</p>
<p>Sotonin šapat dopro je do svakog stvorenja:
Gde je meteor Tvoje vatre, O Svetlosti svetova?</p>
<p>Opijenost strašću izopačila je većinu čovečanstva:
Gde su osviti čistote, O Žudnjo svetova?</p>
<p>Ti vidiš Ovoga o Koga se ogrešiše obavijenog tiranijom među Sirijcima:
Gde su zraci svitanja zore Tvoje svetlosti, O Svetlosti svetova?</p>
<p>Ti vidiš kako Mi ne dopuštaju da govorim:
Odakle će onda poteći Tvoja melodija, O Slavuju svetova?</p>
<p>Većina ljudi obuzeta je ispraznim umišljanjima:
Gde su tumači Tvoje izvesnosti, O Sigurnosti svetova?</p>
<p>Baha tone u moru patnji:
Gde je Barka Tvog izbavljenja, O Spasitelju svetova?</p>
<p>Ti vidiš Osvit Tvoje reči uronjenog u tamu stvorenog sveta?
Gde je sunce neba Tvoje milosti, O Darovaoče svetlosti svetova?</p>
<p>Ugasiše se svetiljke istine i čistote, odanosti i časti:
Gde su znaci Tvog osvetničkog gneva, O Pokretaču svetova?</p>
<p>Vidiš li ikoga ko se za Te zauzima ili razmišlja o onome što Njega snađe na putu Tvoje ljubavi?</p>
<p>Sada Moje pero zastaje, O Voljeni svetova.</p>
<p>Grane Božanskog drveta Lot leže slomljene naletima vihora sudbine:
Gde su barjaci Tvoje potpore, O Zatočniče svetova?</p>
<p>Ovo Lice skriva prašina klevete:
Gde su lahori Tvog saosećanja, O Milosti svetova?</p>
<p>Odoru posvećenosti ukaljaše obmanjivači:
Gde je ruho Tvoje svetosti, O Ukrasitelju svetova?</p>
<p>More milosti zastalo je zbog onoga što ljudske ruke počiniše:
Gde su valovi Tvog obilja, O Željo svetova?</p>
<p>Vrata koja vode ka Božanskoj Prisutnosti zaključana su tiranijom Tvojih neprijatelja.
Gde je ključ Tvog darivanja, O Otvoritelju svetova?</p>
<p>Lišće žuti od otrovnih vetrova pobune:
Gde je kiša iz oblaka Tvog obilja, O Davaoče svetova?</p>
<p>Svemir je pomračen prašinom greha:
Gde su lahori Tvog oproštaja, O Praštatelju svetova?</p>
<p>Ovaj Mladić je usamljen u pustoj zemlji:
Gde je kiša Tvoje nebeske milosti, O Darovaoče svetova?</p>
<p>O Vrhunsko Pero, čuli smo Tvoj najslađi zov u carstvu večnosti:
Slušaj šta Ti zbori Jezik Veličanstva, O Ti o Koga se ogrešiše!</p>
<p>Da nije studeni,
Kako bi vrelina Tvojih reči prevladala, O Tumaču svetova?</p>
<p>Da nije nesreće,
Kako bi zablistalo sunce Tvog trpljenja, O Svetlosti svetova?</p>
<p>Ne tuguj zbog zlobnika.
Stvoren si da podnosiš i izdržiš, O Strpljenju svetova.</p>
<p>Kako slatko bejaše Tvoje svitanje na obzorju Zaveta među podstrekačima pobune, i Tvoja žudnja za Bogom, O Ljubavi svetova.</p>
<p>Tobom je barjak nezavisnosti postavljen na najviše vrhove, a more obilja nabujalo, O Zanosu svetova.</p>
<p>Zbog Tvoje usamljenosti zasijalo je Sunce Jednosti, a Tvojim progonstvom ukrašena je zemlja Jedinstva. Budi strpljiv, O Ti Izgnaniče svetova.</p>
<p>Učinili smo poniženje odorom slave, a jad ukrasom Tvog hrama,
O Ponosu svetova.</p>
<p>Ti vidiš kako su srca mržnjom ispunjena, i na Tebi je da to previdiš,
O Ti Zatajitelju grehova sveta.</p>
<p>Kada mačevi bljesnu, hitaj napred!
Kada koplja polete, nastavi dalje! O Ti Žrtvo svetova.</p>
<p>Da li Ti da kukaš ili Ja da jadikujem? Pre ću Ja oplakivati nedostatak Tvojih pobornika, O Ti Koji si izazvao oplakivanje svetova.</p>
<p>Uistinu, Tvoj poziv Ja čuh, O Sveslavni, Ljubljeni; i sada lice Bahaa  plamti  žarom patnje i vatrom Tvoje blistave reči, i On ustade u vernosti na mestu žrtvovanja, pogleda uprtog ka Tvojoj volji, O Zapovedniče svetova.</p>
<p>O Ali-Akbar, zahvali Svom Gospodu za ovu Tablicu iz koje možeš da udahneš miris Moje krotkosti, i saznaš šta Nas je snašlo na putu Boga, Obožavanoga u svim svetovima.</p>
<p>Budu li sve sluge čitale i promišljale ovo, u njihovim venama zaiskriće se vatra koja će zapaliti svetove.</p>
<p>(Source category: TABLICA  VATRE)
(Bahaiprayers.net ID: 10796)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-sr/">#lang-sr</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
