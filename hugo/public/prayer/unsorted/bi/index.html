<!DOCTYPE html>
<html><head>
	<meta charset="utf-8">
	<title>devotional.gq - Vanuatu</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Vanuatu</h1>

<a href="../../../prayer/unsorted/">&lt;&lt; unsorted</a>

<div id="inner">


<h2 class="list"><a href="../../../prayer/unsorted/bi/bpn4902/">Prayer bpn4902 in Vanuatu</a></h2>
<p>*Tisfala prea, we hem i sot wan aot long ol trifala prea, yumi mas talemaot wan taem long evri dei, eni taem bitwin medel dei mo taem we san i go daon.
Mi talem stret, O God blong mi, se Yu Yu krieitem mi blong save Yu mo mi wosipim Yu. Long smol taem ia, mi save talem tru long wik paoa blong mi mo long strong paoa blong Yu. Mo mi talem se mi mi gat nating, be Yu Yu gat planti samting.</p><hr />

<h2 class="list"><a href="../../../prayer/unsorted/bi/bpn4903/">Prayer bpn4903 in Vanuatu</a></h2>
<p>##PREA IA I BLONG TALEMAOT EVRI DEI, LONG MONING, LONG MEDEL DEI MO LONG NAET
*Hu we i wantem talem prea ia i mas wasem tufala han blong hem, mo taem hem i stap was, hem i talem:
 Mekem han blong mi i kam moa strong, O God blong mi, blong hem i save holem Buk blong Yu long wan strong fasin we ol armi blong wol i no save winim hem.</p><hr />

<h2 class="list"><a href="../../../prayer/unsorted/bi/bpn4904/">Prayer bpn4904 in Vanuatu</a></h2>
<p>##Hu we i wantem talemaot prea ia i mas stanap mo tanem hem long God. Mo taem hem i stanap long ples blong hem, hem i mas luk long raet saed mo long lef saed, olsem hem i stap weit long Masta blong hem i soemaot bigfala sori. God i gat fulap sori mo Hem i kaen tumas.
*Bihaen, hem i save talemaot:
O Yu we Yu Masta blong ol nem mo Yu we Yu mekem ol heven!</p><hr />

<h2 class="list"><a href="../../../prayer/unsorted/bi/bpn4905/">Prayer bpn4905 in Vanuatu</a></h2>
<p>*Tisfala prea i gat spesal paoa sipos yu ridim long taem we yu stap long trabol or yu karem sori no gud long hart blong yu.
Hem i King, Hem i save evri samting, mo Hem i waes. Yu luk, Pisin blong Heven we i singsing naes long naet Hem i sidaon long ol smolsmol han blong Tri we i no save ded. Singsing blong Hem i holi mo swit, mo Hem i stap talemaot gud nius long ol man we oli stret se God i stap klosap long olgeta.</p><hr />

<h2 class="list"><a href="../../../prayer/unsorted/bi/bpn4906/">Prayer bpn4906 in Vanuatu</a></h2>
<p>Mi jes wekap andanit long strong paoa blong Yu, O God blong mi. Mo from we mi no karem paoa, mi mas lukaotem ples blong haed insaed long Holi Ples we Yu Yu lukaotem gud oltaem wetem strong paoa blong Yu. Letem laet blong Yu i saen long spirit blong mi, O Masta blong mi. Saenem spirit blong mi wetem niufala tijing blong Yu, long sem fasin we san we Yu bin givim i saenem bodi blong mi long evri moning.</p><hr />

<h2 class="list"><a href="../../../prayer/unsorted/bi/bpn4907/">Prayer bpn4907 in Vanuatu</a></h2>
<p>O God blong mi! Yu bin letem se mi save gerap long moning ia. Mi bin lego long haos blong mi wetem bigfala trast long Yu, mo mi bin putum mi long han blong Yu. Aot long heven blong sori blong Yu, plis Yu givim long mi wan gudfala samting long saed blong Yu. Mo helpem mi mi stap sef blong kasem bak haos blong mi, long sem fasin we Yu bin letem mi mi go aot long hem anda long proteksen blong Yu, wetem evri tingting blong mi we i stap oltaem long Yu.</p><hr />

<h2 class="list"><a href="../../../prayer/unsorted/bi/bpn4908/">Prayer bpn4908 in Vanuatu</a></h2>
<p>O God blong mi mo Masta blong mi! Mi mi wan wokman blong Yu, mo pikinini blong wokman blong Yu. Naoia, we san i jes stat blong kam antap, mi bin gerap long bed blong mi. Long taem ia, laet blong san blong yuniti blong Yu i bin kamaot long stamba ples, olsem we Yu Yu wantem, mo hem i bin saenem hol wol. Hemia i folem ol Loa we i stap long ol Buk blong Yu.</p><hr />

<h2 class="list"><a href="../../../prayer/unsorted/bi/bpn4909/">Prayer bpn4909 in Vanuatu</a></h2>
<p>O God blong mi, mo Masta blong mi! Yu Yu fas samting we mi laekem tumas long hart blong mi! Mi mi wan man blong Yu we mi wantem faenem ples blong slip andanit long sado blong bigfala lav blong Yu. Mo mi mi wantem spel smol taem andanit long blesing blong Yu. Oltaem, mi askem blong Yu lukaotem gud mo Yu protektem mi. Mi askem strong long Yu, O God blong mi, sipos tru long ae blong Yu, we i neva slip, Yu save mekem ae blong mi i lukluk long Yu nomo.</p><hr />

<h2 class="list"><a href="../../../prayer/unsorted/bi/bpn4910/">Prayer bpn4910 in Vanuatu</a></h2>
<p>*Evri taem yu go long rum blong miting, yu mas ridim prea ia wetem hart we i fulap long lav blong God. Yu mas tekemaot evri samting long tingting blong yu be memori blong God nomo. Yu mas mekem hemia blong Hem we i holem ol Paoa i save helpem yu blong winim wan bigfala viktori.
O God! O God blong mi! Mifala i ol wokman blong Yu, mo mifala i go daon long tabu fes blong Yu.</p><hr />

<h2 class="list"><a href="../../../prayer/unsorted/bi/bpn4911/">Prayer bpn4911 in Vanuatu</a></h2>
<p>O Yu Kaen Masta! Olgeta we i wok long Yu i kam tugeta long miting ia, mo oli lukluk long Kingdom blong Yu. Olgeta i nidim tu mas ol help mo ol blesing blong Yu. O God! Soemaot mo mekem i kam klia ol saen we i stap insaed long ol tru samting long laef, we i soem se Yu Yu wan nomo. Soemaot mo mekem i kam antap ol gudfala fasin we Yu bin mekem i stap haed insaed long ol man.</p><hr />

<h2 class="list"><a href="../../../prayer/unsorted/bi/bpn4912/">Prayer bpn4912 in Vanuatu</a></h2>
<p>O God! Mekem smol bebe ia i gro klosap long lav blong Yu, mo givim hem ol melek blong ol gud samting blong Yu. Lukaotem niufala plant ia long garen flaoa blong lav blong Yu. Helpem hem blong gro wetem renwora blong ol gud samting blong Yu. Mekem hem i wan pikinini blong Wol blong Yu, mo lidim hem i kam long Heven blong Yu. Yu Yu holem ol paoa, Yu Yu kaen, Yu Yu givim evri samting, Yu Yu seraot oltaem, mo Yu Yu Masta we Yu gud tumas!</p><hr />

<h2 class="list"><a href="../../../prayer/unsorted/bi/bpn4913/">Prayer bpn4913 in Vanuatu</a></h2>
<p>O God! Trenem ol pikinini ia. Ol pikinini ia i ol smolsmol tri long plantesen blong Yu, ol flaoa long waet gras blong Yu, mo ol ros long garen blong Yu. Letem ren i fol daon long olgeta. Letem San blong ol Tru Samting i saen long olgeta wetem lav blong Yu. Letem ol smolsmol win we i blo i mekem se olgeta i harem gud, blong oli gat trening, oli gro blong kasem mak blong ol, mo oli kam naes tumas.</p><hr />

<h2 class="list"><a href="../../../prayer/unsorted/bi/bpn4914/">Prayer bpn4914 in Vanuatu</a></h2>
<p>O Masta! Mekem yangfala ia i glad tumas! Putum ol gud samting blong Yu i go long poafala ia, mo givim save long hem. Long taem we san i kam antap long evri moning, mekem se hem i kam moa strong, mo lukaotem hem insaed long sef ples blong proteksen blong Yu. Ol samting ia i blong hem i no save mekem wan mestek, hem i save givim hem wan oltaem long bigfala Wok blong Yu, hem i save soem gudfala rod long olgeta we oli strong hed, hem i save lidim olgeta we oli lus, hem i save lego fri olgeta we oli fas, mo hem i save wekemap olgeta we oli no wantem harem wan samting.</p><hr />

<h2 class="list"><a href="../../../prayer/unsorted/bi/bpn4915/">Prayer bpn4915 in Vanuatu</a></h2>
<p>O God! Go fas taem long mi, blong mi mi folem Yu. Lukaot gud long mi. Mekem laet blong Yu i saen long hart blong mi. Mo mekem mi mi karem laet olsem wan sta we i stap saen gud. Yu Yu strong, mo Yu Yu gat fulap paoa.
(Source category: PIKININI MO YANGFALA) (Bahaiprayers.net ID: 4915)</p><hr />

<h2 class="list"><a href="../../../prayer/unsorted/bi/bpn4916/">Prayer bpn4916 in Vanuatu</a></h2>
<p>O Masta blong mi! O Masta blong mi! Mi wan pikinini we i yang tumas. Plis Yu fidim mi wetem kakae blong sori blong Yu, lanem mi wetem lav blong Yu, givim mi save long skul blong stret rod blong Yu, mo mekem se mi gro bigwan wetem ol gud samting we Yu save givim. Plis Yu tekemaot mi long daknes, mo mekem mi mi kam wan strong laet. Plis Yu mekem se mi kam fri from evri samting we i mekem se mi harem no gud.</p><hr />

<h2 class="list"><a href="../../../prayer/unsorted/bi/bpn4917/">Prayer bpn4917 in Vanuatu</a></h2>
<p>O God blong mi! Tru long bigfala paoa blong Yu, mi askem mo mi plis strong long Yu sipos Yu save protektem mi long taem we mi fesem ol tes. Mo tru long spirit blong Yu, mi plis long Yu blong Yu gaedem wokbaot blong mi long taem we mi lusum rod blong mi. Yu Yu God. Yu Yu gat paoa blong mekem wanem Yu wantem. I no gat eni man we i save blokem wanem Yu wantem o we i save go agensem wanem Yu disaedem.</p><hr />

<h2 class="list"><a href="../../../prayer/unsorted/bi/bpn4918/">Prayer bpn4918 in Vanuatu</a></h2>
<p>Hu bakegen i save tekemaot ol trabol be God nomo i save? Hemia mi save sua: Yumi mas preisem God! Hem wan nomo i God! Olgeta man oli wok long Hem, mo oli gat laef nomo long toktok blong Hem.
(Source category: TEKEMAOT OL TRABOL) (Bahaiprayers.net ID: 4918)</p><hr />

<h2 class="list"><a href="../../../prayer/unsorted/bi/bpn4919/">Prayer bpn4919 in Vanuatu</a></h2>
<p>O Masta blong mi! Mi lavem Yu tumas, mo mi wantem Yu. Lukaotem mi olsem wan fren, from we naoia mi no gat fren. Kam wetem mi long ol ples we ol man i fosem mi blong go. Tekemaot bigfala hevi blong mi. Mekem se oltaem mi save folem ol gudfala samting blong Yu. Mekem se ol naes senta blong tabu fasin blong Yu i pulum mi klosap long Yu. Mekem se mi stap insaed long Wol blong Yu wetem olgeta we i bin lego finis long ol narafala samting be Yu nomo.</p><hr />

<h2 class="list"><a href="../../../prayer/unsorted/bi/bpn4920/">Prayer bpn4920 in Vanuatu</a></h2>
<p>Ol glori i go long Yu, O God blong mi. I tru se man mo woman ia i tufala wokman blong Yu. Tufala i bin kam wan ples anda long sado blong sori blong Yu. Mo tufala i save joen tugeta from we Yu Yu agri mo Yu Yu kaen tu mas. O God! Helpem tufala long tisfala wol blong Yu, we Yu Yu Masta blong hem. Mekem se tufala i kasem evri gud samting, from we Yu Yu givim ol samting mo Yu Yu kaen.</p><hr />

<h2 class="list"><a href="../../../prayer/unsorted/bi/bpn4921/">Prayer bpn4921 in Vanuatu</a></h2>
<p>God blong mi! God blong mi! Mi preisem Yu mo mi talem tangkyu long Yu from presen we Yu bin givim long wokwoman blong yu we hem i go daon long Yu. Hem i wan wokwoman we Yu Yu Masta blong hem mo hem i stap askem strong ol help blong Yu. I tru se Yu Yu bin gaedem hem i kam long Kingdom blong Yu we i stap long klia ples, mo Yu bin mekem se hem i harem tabu Singaot blong Yu long tisfala wol.</p><hr />

<h2 class="list"><a href="../../../prayer/unsorted/bi/bpn4922/">Prayer bpn4922 in Vanuatu</a></h2>
<p>O God! O God blong Mi. Hemia wan wokwoman blong Yu we i singaotem Yu. Hem i trastem Yu. Hem i tanem fes blong hem i go long Yu. Hem i plis long Yu blong Yu givim ol blesing blong heven i kam long hem. Hem i askem se Yu soemaot long hem ol sikret blong spirit, mo Yu givim olgeta laet blong Yu i go long hem. O Masta blong mi!</p><hr />

<h2 class="list"><a href="../../../prayer/unsorted/bi/bpn4923/">Prayer bpn4923 in Vanuatu</a></h2>
<p>O God blong mi, God we i givimaot ol samting long yumi mo i gat bigfala sori long yumi. Yu Yu olsem wan king we i mekem olgeta samting i gat laef. Mo Yu Yu no save finis blong givimaot ol paoa mo lav, mo blong soemaot ol gudfala samting blong Yu, nating ol man i traem blokim Yu. Mi prei long Yu blong Yu letem man ia i kasem ol samting we oli save sevem hem long evri wol long ol wol blong Yu.</p><hr />

<h2 class="list"><a href="../../../prayer/unsorted/bi/bpn4924/">Prayer bpn4924 in Vanuatu</a></h2>
<p>O God! Mifala i wik tumas. Plis Yu save mekem se mifala i kam strong. Mifala i poa. Plis Yu givim long mifala olgeta rijis blong Yu we i no save finis. Mifala i sik. Plis Yu tekemaot ol sik blong mifala tru long paoa blong spirit blong Yu. Mifala no gat paoa. Plis Yu givim paoa blong heven long mifala. O Lod! Mekem se mifala i save mekem samfala gudfala samting long wol ia.</p><hr />

<h2 class="list"><a href="../../../prayer/unsorted/bi/bpn4925/">Prayer bpn4925 in Vanuatu</a></h2>
<p>*Ol fren blong God … oli sud givim sam samting, nomata i smol tumas. God i no save putum wan hevi long eni man we hem i no inaf blong wokem. Ol Senta mo ol biliva i mas givim sam samting long Fand…O fren blong God! Yu mas save gud. Taem yu givim sam samting, ol garen blong yu, ol wok blong yu, mo ol bisnis blong yu oli save kam antap big wan, mo ol gudfala samting i save kam long yu.</p><hr />

<h2 class="list"><a href="../../../prayer/unsorted/bi/bpn4926/">Prayer bpn4926 in Vanuatu</a></h2>
<p>O God blong mi! Hemia i wokman blong Yu, mo boe blong wokman blong Yu. Hem i bin biliv long Yu mo long ol saen blong Yu. Hem i bin tanem fes blong hem i go long Yu, mo hem i bin lego long ol samting be Yu wan nomo. I tru se sori we Yu save soem i big wan olgeta bitim hemia we ol narafala i save soem. Yu we Yu stap fogivim ol sin blong ol man mo Yu stap haedem ol rabis fasin blong olgeta, plis Yu lukaotem wokman ia long fasin we i stret wetem heven blong ol gud samting blong Yu, mo wetem bigfala solwora blong lav blong Yu.</p><hr />

<h2 class="list"><a href="../../../prayer/unsorted/bi/bpn4927/">Prayer bpn4927 in Vanuatu</a></h2>
<p>O God blong mi! Yu Yu fogivim ol sin! Yu Yu givim ol presen! Yu Yu tekemaot ol trabol! Mi askem Yu blong fogivim ol sin blong olgeta man we oli bin lego long bodi blong olgeta blong go long wol blong spirit. O God blong mi! Mekem se olgeta oli sakem ol rabis fasin blong olgeta. Tekemaot ol trabol long hart blong olgeta. Jenisim daknes blong olgeta i kam laet.</p><hr />

<h2 class="list"><a href="../../../prayer/unsorted/bi/bpn4928/">Prayer bpn4928 in Vanuatu</a></h2>
<p>O Yu we mi lavem fes blong Yu tumas, Yu we naesfala lukluk blong Yu i olsem wan ples we mi save stap sef long hem, Yu we ples blong Yu i gol blong mi, Yu we preis blong Yu i hop blong mi, Yu we kea blong Yu i stap wetem mi oltaem, Yu we lav blong Yu i mekem se mi stap long wol ia, Yu we taem mi tingbaot Yu mi harem gud tumas, Yu we mi wantem tumas blong mi stap klosap long Yu, Yu we mos impotan gol blong mi i blong stap long fored blong Yu!</p><hr />

<h2 class="list"><a href="../../../prayer/unsorted/bi/bpn4929/">Prayer bpn4929 in Vanuatu</a></h2>
<p>O Yu we mak blong Yu i moa hae bitim eni narafala samting! O Yu we Yu nao Yu Masta blong Kingdom! Olgeta man ia oli armi blong heven blong Yu. Mekem se oli kasem viktri tru long help blong olgeta long Tabu Kampani we i Stap Antap! Hemia i blong evri wanwan long olgeta i save kam olsem wan grup blong soldia, mo hem i winim olgeta kaontri ia wetem lav blong God mo laet blong ol tabu tijing blong Hem!</p><hr />

<h2 class="list"><a href="../../../prayer/unsorted/bi/bpn4930/">Prayer bpn4930 in Vanuatu</a></h2>
<p>O God! Yu save gud mo Yu Yu witnes blong mi se mi gat wan tingting nomo long hart blong mi. Tingting ia i blong wokem wanem i save mekem se Yu glad long mi, blong kasem save se Yu glad long ol servis blong mi, blong wok had long garen blong yu, mo blong sakrifaesem evri samting blong mi long rod blong Yu. Yu Yu save evri samting mo Yu Yu lukim evri samting.</p><hr />

<h2 class="list"><a href="../../../prayer/unsorted/bi/bpn4931/">Prayer bpn4931 in Vanuatu</a></h2>
<p>O God! O God blong Mi! Plis Yu lukluk long tisfala man we hem i no gat paoa, hem i go daon long Yu, mo hem i askem Yu blong Yu givim paoa blong heven long hem. Plis Yu lukluk long poa man ia we hem i wantem tumas blong kasem ol rijis blong heven blong Yu. Plis Yu lukluk long man ia we hem i tosta mo hem i wantem tumas blong kasem wora blong laef we i gohed oltaem.</p><hr />

<h2 class="list"><a href="../../../prayer/unsorted/bi/bpn4932/">Prayer bpn4932 in Vanuatu</a></h2>
<p>O God! O God! Yu Yu stap lukluk se mi no gat paoa mo mi stap daon long fored blong olgeta we Yu bin krieitem. Be mi bin trastem Yu mo mi bin gerap blong spredem olgeta tijing blong Yu long medel blong ol strong wokman blong Yu. Mi stap mekem wok ia from mi trastem paoa blong Yu nomo. O Masta! Mi mi wan pijin we han blong mi i brokbrok.</p><hr />

<h2 class="list"><a href="../../../prayer/unsorted/bi/bpn4933/">Prayer bpn4933 in Vanuatu</a></h2>
<p>O God blong Mi! O God blong Mi! Yu Yu stap lukluk long mi long taem we mi stap daon mo mi no gat paoa. Be mi stap mekem wan bigfala wok, from we mi tingting strong blong leftemap toktok blong Yu long medel blong evriwan, mo blong spredem ol tijing blong Yu long olgeta pipol blong Yu. Mi save kasem sakses nomo sipos Yu Yu helpem mi wetem win blong Holi Spirit, sipos Yu Yu helpem mi blong kasem viktri tru long ami blong Kingdom blong Yu we i gat bigfala glori, mo sipos Yu Yu mekem se olgeta help blong Yu i foldaon long mi olsem ren.</p><hr />

<h2 class="list"><a href="../../../prayer/unsorted/bi/bpn4934/">Prayer bpn4934 in Vanuatu</a></h2>
<p>O God! O God blong mi! Plis Yu helpem ol wokman blong Yu we Yu trastem olgeta blong oli gat ol hart we i sofsof mo i fulap long lav. Helpem olgeta blong oli spredem ol laet blong gaedans long ol nesen blong wol. Ol laet ia i kamaot long Olgeta we i stap long heven. I tru se Yu Yu strong, Yu Yu gat paoa, Yu Yu hae tumas, Yu Yu masta blong mifala mo Yu Yu givimaot olgeta samting oltaem.</p><hr />

<h2 class="list"><a href="../../../prayer/unsorted/bi/bpn4935/">Prayer bpn4935 in Vanuatu</a></h2>
<p>O God! O God blong mi! Mi bin tanem mi i go long Yu, from we mi sem mo mi sori long ol rabis samting we mi bin mekem long laef blong mi. I tru se Yu Yu fogivim mifala mo Yu Yu sori long mifala. O God! O God blong mi! Mi bin kam bak long Yu. I tru se Yu Yu fogivim mifala oltaem mo Yu Yu lavem mifala.</p><hr />

<h2 class="list"><a href="../../../prayer/unsorted/bi/bpn4936/">Prayer bpn4936 in Vanuatu</a></h2>
<p>O God blong mi, Yu we mi lavem tumas, Yu we Yu King blong mi, Yu we mi wantem tumas! Mi no gat wan toktok we i inaf blong talem tangkyu long Yu. Mi bin lusum stret rod olsem wan man we i silip, be Yu Yu bin wekemap mi. Mi bin tanem bak blong mi long Yu, be Yu Yu bin helpem mi long wan gudfala fasin blong mi save tanem fes blong mi i go bak long Yu.</p><hr />

<h2 class="list"><a href="../../../prayer/unsorted/bi/bpn4937/">Prayer bpn4937 in Vanuatu</a></h2>
<p>O God blong mi! O God blong mi! Joenem i kam wan ples olgeta hart blong ol wokman blong Yu, mo soemaot long olgeta ol bigfala plan blong Yu we Yu Yu wantem. Mekem olgeta i folem ol tijing blong Yu, mo i liv oltaem olsem loa blong Yu i talem. Helpem olgeta, O God, long evri samting we oli wantem mekem, mo givim paoa long olgeta blong oli save wok long Yu.</p><hr />

<h2 class="list"><a href="../../../prayer/unsorted/bi/bpn4938/">Prayer bpn4938 in Vanuatu</a></h2>
<p>O Masta we Yu kaen tumas! Yu Yu bin krieitem olgeta pipol blong wol aot long semfala stamba nomo. Yu Yu bin talem se evri pipol oli blong wan famle nomo. Long fored blong Yu, we i tabu tumas, mifala i ol wokman blong Yu nomo. Ol pipol blong wol i haed andanit long tenet blong Yu nomo. Ol pipol oli kam tugeta raon long Teibol blong ol Blesing blong Yu.</p><hr />

<h2 class="list"><a href="../../../prayer/unsorted/bi/bpn4939/">Prayer bpn4939 in Vanuatu</a></h2>
<p>O Masta we Yu fogivim ol man oltaem! Yu Yu olsem wan sef ples we ol wokman blong Yu oli save haed long hem. Yu Yu save gud long olgeta tingting we mifala i stap haedem long hart blong mifala. Yu Yu save evri samting. Mifala i no gat paoa, be Yu nomo Yu gat bigfala paoa. Mifala evriwan i fulap long ol sin, be Yu Yu fogivim ol sin mo Yu Yu sori long mifala oltaem.</p><hr />

<h2 class="list"><a href="../../../prayer/unsorted/bi/bpn4940/">Prayer bpn4940 in Vanuatu</a></h2>
<p>Ol preis i go long Yu, O Masta. Plis Yu fogivim ol sin blong mifala. Plis Yu soemaot sori long mifala mo helpem mifala blong go bak long Yu. Plis Yu helpem mifala blong hang strong oltaem long Yu nomo. Tru long ol blesing blong Yu, plis Yu save givim long mifala evri samting we Yu Yu lavem, mo evri samting we Yu Yu wantem, mo evri samting we i stret wetem hae mak blong Yu.</p><hr />

<h2 class="list"><a href="../../../prayer/unsorted/bi/bpn4941/">Prayer bpn4941 in Vanuatu</a></h2>
<p>O God! O God blong mi! Mi plis long Yu blong Yu klinimaot evri sori mo siknes blong mi wetem wora blong ol blesing blong Yu, mo Yu mekem se mi kam strong bakagen. Mi askem hemia tru long solwora blong Yu we i save tekemaot evri sik, mo tru long laet blong San blong lav blong Yu, mo tru long Nem blong Yu we i mekem se ol hart blong ol wokman blong Yu i stap kwaet, mo tru long paoa blong ol Toktok blong Yu we i hae tumas mo i kavremap evri ples, mo tru long paoa blong Pen blong Yu we i hae tumas, mo tru long sori blong Yu we i bin stap fastaem bifo long evri samting we yu bin krieitem long heven mo wol ia.</p><hr />

<h2 class="list"><a href="../../../prayer/unsorted/bi/bpn4942/">Prayer bpn4942 in Vanuatu</a></h2>
<p>O God blong mi! Tru long ol nem blong Yu, ol sik blong ol sik man i finis, ol wik pipol i kam strong bakagen, olgeta we oli tosta i kasem wora, olgeta we oli wari oli kasem pis long hart blong olgeta, olgeta we oli lus i faenem rod, olgeta we oli stap daon i kam antap, olgeta we oli poa i kasem ol rijis, olgeta we oli no gat save i kam moa waes, olgeta we oli stap long daknes i kasem laet, olgeta we oli sori i kasem glad filing, olgeta we oli kolkol i kam klosap long faea, mo olgeta we ol man i fosem olgeta blong stap daon i gerap bakagen.</p><hr />

<h2 class="list"><a href="../../../prayer/unsorted/bi/bpn4943/">Prayer bpn4943 in Vanuatu</a></h2>
<p>Nem blong Yu i mekem sik blong mi i gowei, O God blong mi. Mo taem mi tingting long Yu, Yu olsem wan meresin we i save mekem mi mi gud. Mi wantem stap kolosap long Yu oltaem, mo mi wantem lav blong Yu i stap wetem mi oltaem. Bigfala lav blong Yu i save mekem sik bodi blong mi i kam gud, mo i save helpem mi long taem blong trabol long wol ia mo long wol we bambae i kam.</p><hr />

<h2 class="list"><a href="../../../prayer/unsorted/bi/bpn4944/">Prayer bpn4944 in Vanuatu</a></h2>
<p>Hem i Sori long ol man, mo Hem i Givim Evri Samting! O God, God blong mi! Yu stap lukim mi mo Yu save mi. Yu Yu Sef Ples blong mi, mo Ples blong Haed blong mi. Mi no bin traem faenem eni wan, mo bambae mi no save traem faenem eni wan be Yu Wan nomo. Mi no bin wokbaot long eni rod, mo bambae mi no save wokbaot long eni narafala rod be rod blong lav blong Yu.</p><hr />

<h2 class="list"><a href="../../../prayer/unsorted/bi/bpn4945/">Prayer bpn4945 in Vanuatu</a></h2>
<p>Ol preis i go long Yu, O God mo Masta blong mi! Naoia wan niufala Mesej i kam we i mekem se ol dak ples i kasem laet. Mesej ia i mekem se Tabu Haos blong God i stanap, ol Raeting i klia, mo niufala Rod i open. Mi askem Yu blong givim long mi, mo long olgeta we i stap klosap long mi, evri samting we i save helpem mifala blong flae long heven blong glori blong Yu, we i hae tumas.</p><hr />

<h2 class="list"><a href="../../../prayer/unsorted/bi/bpn4946/">Prayer bpn4946 in Vanuatu</a></h2>
<p>Ol preis i go long Yu, O God mo God blong mi! Hemia i ol dei we Yu bin askem long olgeta we Yu bin jusum, olgeta we Yu lavem, mo ol wokman blong Yu, blong oli holem Fast. Yu bin mekem se Fast i olsem wan laet long ol pipol blong kingdom blong Yu, long sem fasin we Yu bin mekem se obligatori prea i wan lada we i leftemap olgeta we oli luksave long yuniti blong Yu.</p><hr />

<h2 class="list"><a href="../../../prayer/unsorted/bi/bpn4947/">Prayer bpn4947 in Vanuatu</a></h2>
<p>Long Nem blong Hem we olgeta Buk blong God i bin promisim, Hem we i save Evri Samting, Hem we i Awea long Evri Samting ! Ol dei blong fasting i kam finis, mo long taem ia olgeta wokman we oli raonem hae jea blong Yu, mo oli bin kam long fored blong Yu, oli stap holem fast ia. Talemaot: O God blong olgeta nem, mo Hem we i bin krieitem heven mo wol ia!</p><hr />

<h2 class="list"><a href="../../../prayer/unsorted/bi/bpn4948/">Prayer bpn4948 in Vanuatu</a></h2>
<p>Ol preis i go long Yu, O Lod mo God blong mi! Mifala i bin holem Fast folem wanem Yu bin talem, mo mifala i stap brekem Fast ia naoia from lav blong Yu mo blong Yu glad long mifala. O God blong mi! Plis Yu save akseptem ol aksen we mifala i bin wokim long rod blong Yu from we mifala i lavem beauty blong Yu, wetem fes blong mifala i tan i go long Fet blong Yu, mo mifala i lego long evri samting be Yu Wan nomo.</p><hr />

<h2 class="list"><a href="../../../prayer/unsorted/bi/bpn4949/">Prayer bpn4949 in Vanuatu</a></h2>
<p>O God blong mi mo Masta blong mi! Yu lukim se mi mi stap long medel long olgeta we yu krietem we oli i bin go agensem Yu mo oli no folem wanem Yu talem. Evri taem we mi invaetem olgeta blong oli go insaed long bigfala solwora blong save blong Yu, oli kam moa wos long fasin we oli talem se Fet blong Yu i no tru, mo oli kam moa strong long fasin we oli no wantem akseptem Stamba Ples we Wanem Yu Yu Wantem i kamaot long hem.</p><hr />

<h2 class="list"><a href="../../../prayer/unsorted/bi/bpn4950/">Prayer bpn4950 in Vanuatu</a></h2>
<p>O God! O God blong mi! Mi bin kamaot long haos blong mi mo mi bin hang strong long lav blong Yu. Mi bin putum mi long kea mo proteksen blong Yu. Tru long paoa blong Yu, Yu bin protektem olgeta we Yu lavem tumas blong oli no folem olgeta we fasin blong olgeta i no stret mo oli go agensem tijing blong Yu. Yu bin protektem olgeta agensem ol stronghed we oli fosem olgeta blong stap daon, mo Yu bin protektem olgeta agensem ol man we oli bin mestem rod blong Yu mo oli wokim ol rabis fasin.</p><hr />

<h2 class="list"><a href="../../../prayer/unsorted/bi/bpn4951/">Prayer bpn4951 in Vanuatu</a></h2>
<p>O God! Yu save gud mo Yu lukluk se hart blong mi i wantem nomo se Yu Yu glad long mi. Mo hart blong mi i wantem se mi save stap strong blong servem yu, mi save givim laef blong mi long servis blong yu, mi save wok long bigfala plantesen blong yu, mo mi save sakrifaesem evri samting long rod blong Yu. Yu Yu save evri samting, mo Yu Yu lukim evri samting!</p><hr />

<h2 class="list"><a href="../../../prayer/unsorted/bi/bpn4952/">Prayer bpn4952 in Vanuatu</a></h2>
<p>O God! Tekemaot ol samting we i mekem se mifala i faet. Mekem redi blong mifala ol samting we i mekem se mifala i agri, mo we i helpem mifala i luksave se mifala i wan kaen nomo. O God! Karem gudfala spirit blong Yu i kam daon long mifala, mo jenisim miting ia i kam olsem miting blong wan famli blong Heven. Mekem redi blong mifala ol lav, olsem kakae blong hart blong mifala.</p><hr />

<h2 class="list"><a href="../../../prayer/unsorted/bi/bpn4953/">Prayer bpn4953 in Vanuatu</a></h2>
<p>Ol glori i go long Yu, O God, from we Yu bin soemaot lav blong Yu long ol man! O Yu, we Yu olsem laef mo laet blong mifala, lukaotem ol wokman blong Yu, blong oli folem rod blong Yu. Mekem mifala i rij long Yu, mo mekem mifala i lego long ol narafala samting be Yu wan nomo.
O God! Tijim mifala se Yu Yu wan nomo, mo letem mifala i luk save long yuniti blong Yu, blong mifala i no save lukim wan narafala samting be Yu wan nomo.</p><hr />

<h2 class="list"><a href="../../../prayer/unsorted/bi/bpn4954/">Prayer bpn4954 in Vanuatu</a></h2>
<p>O God blong mi! Long nem blong Yu we i gat fulap glori, mi askem Yu blong helpem mi blong mekem ol wok blong ol wokman blong Yu i gohed gud. Mo plis Yu helpem mi blong mekem ol bigfala taon blong Yu i stanap strong. I tru se Yu nao Yu gat paoa long evri samting.
(Source category: SAM NARAFALA PREA) (Bahaiprayers.net ID: 4954)</p><hr />

<h2 class="list"><a href="../../../prayer/unsorted/bi/bpn4955/">Prayer bpn4955 in Vanuatu</a></h2>
<p>Talemaot: O God! O God blong mi! Putum hat blong jastis antap long hed blong mi, mo putum naesfala ston blong stret fasin antap long fored blong mi. I tru se Yu Yu holem ol presen mo ol gudfala samting. Bahá’u’lláh
(Source category: SAM NARAFALA PREA) (Bahaiprayers.net ID: 4955)</p><hr />

<h2 class="list"><a href="../../../prayer/unsorted/bi/bpn4956/">Prayer bpn4956 in Vanuatu</a></h2>
<p>Mi plis long God blong letem laet blong yuniti i go raon long hol wol, mo blong saen “Wol ia i blong God” i save stap long fored long evri pipol blong wol.
Bahá’u’lláh
(Source category: SAM NARAFALA PREA) (Bahaiprayers.net ID: 4956)</p><hr />

<h2 class="list"><a href="../../../prayer/unsorted/bi/bpn4957/">Prayer bpn4957 in Vanuatu</a></h2>
<p>O Masta! Mifala i wik. Mekem mifala i kam strong! O God! Mifala i no gat save. Mekem mifala i waes! O God! Mifala i poa. Mekem mifala i kam rij! O God! Mifala i ded. Mekem mifala i gat laef bakegen. O Masta! Mifala i nating nomo. Mekem mifala i kasem glori long Wol blong Yu. Sipos Yu helpem mifala, O Masta, bambae mifala i kam olsem ol sta we i saen big wan.</p><hr />

<h2 class="list"><a href="../../../prayer/unsorted/bi/bpn4958/">Prayer bpn4958 in Vanuatu</a></h2>
<p>Hem i God! Lukluk long mifala, O Masta, we mifala i kam tugeta long tisfala teibol mo mifala i talem tangkyu long ol samting we Yu givim. Ae blong mifala i stap lukluk long Kingdom blong Yu. O Masta! Sendem i kam long mifala ol tabu kakae mo ol blesing blong Yu. I tru tumas se Yu Yu seraotem ol samting oltaem. I tru tumas se Yu Yu givim ol blesing oltaem mo Yu Yu gat sori long ol man.</p><hr />

<h2 class="list"><a href="../../../prayer/unsorted/bi/bpn4959/">Prayer bpn4959 in Vanuatu</a></h2>
<p>Masta! Mifala i smol tumas. Lukluk gud long mifala. Mifala i poa. Givim long mifala wan pat aot long bigfala solwora blong ol rijes blong Yu. Mifala i wantem ol samting. Mekem se mifala i gat inaf. Ol pijin we oli flae mo ol animol long bus oli kasem kakae blong olgeta we Yu Yu givim long evri dei. Ol samting we i laef oli stap anda long lav blong Yu, mo Yu Yu lukaotem evri wan.</p><hr />

<h2 class="list"><a href="../../../prayer/unsorted/bi/bpn4960/">Prayer bpn4960 in Vanuatu</a></h2>
<p>O God! Mi plis long Yu blong Yu mekem se spirit blong mi i kam niu bakagen mo Yu mekem se hem i hapi. Tekemaot ol doti samting long hart blong mi. Tijim mi olsem wanem blong mi yusum ol paoa blong mi. Mi livim olgeta wok blong mi long han blong Yu. Yu Yu lida blong mi, mo Yu Yu olsem ples blong haed blong mi long taem blong trabol.</p><hr />

<h2 class="list"><a href="../../../prayer/unsorted/bi/bpn4961/">Prayer bpn4961 in Vanuatu</a></h2>
<p>O God! O God blong mi! Lukaotem ol wokman blong Yu we Yu Yu trastem olgeta. Protektem olgeta from ol rabis fasin blong olgeta mo fasin blong folem rod blong bodi nomo. Protektem olgeta wetem ae blong lav mo kaen filing blong Yu. Ae blong Yu i stap lukluk long olgeta oltaem, blong protektem olgeta from fasin blong holem bad filing, fasin blong no laekem nating sam narafala man, mo fasin blong jelas.</p><hr />

<h2 class="list"><a href="../../../prayer/unsorted/bi/bpn4962/">Prayer bpn4962 in Vanuatu</a></h2>
<p>O Masta mo God blong mi! Helpem olgeta we Yu lavem olgeta blong oli kam strong long bilif blong Yu. Helpem olgeta i wokbaot long ol rod blong Yu, mo oli stap strong oltaem long Wok blong Yu. Letem spirit blong Yu i kam long olgeta, blong oli save blokem ol rabis tingting we i kamaot long olgeta nomo, mo blong oli save folem laet blong waes blong Yu. Yu Yu holem paoa, Yu Yu kaen tumas, Yu Yu save stap Yu wan nomo, Yu Yu givim ol samting, Yu Yu sori long mifala, Yu Yu strong tumas, mo Yu Yu gat evri gudfala samting.</p><hr />

<h2 class="list"><a href="../../../prayer/unsorted/bi/bpn4963/">Prayer bpn4963 in Vanuatu</a></h2>
<p>O God! O God! Hemia wan pijin we han blong hem i brok, mo hem i flae i go sloslo. Helpem hem blong hem i save flae antap go kasem ples we hem i sef mo we hem save winim ol gud samting. Letem hem i fri blong flae olbaot wetem glad filing. Helpem hem blong singaot Hae Nem blong Yu long evri ples. Helpem singsing blong hem i mekem se ol sora i glad.</p><hr />

<h2 class="list"><a href="../../../prayer/unsorted/bi/bpn4964/">Prayer bpn4964 in Vanuatu</a></h2>
<p>*Yumi ridim prea ia long Shrine blong Báb mo Shrine blong Bahá&rsquo;u&rsquo;lláh. Yumi save ridim prea ia tu long ol Holi Dei we i markem samfala samting long laef blong Tufala. Yumi save yusum long narafala taem tu.
Ol preis we i bin kamaot long Yu Wan nomo, we Yu hae tu mas, mo ol glori we i bin saen aot long Yu, i mas go stap wetem Yu. Yu Yu soemaot se God i bigwan tumas, Hem i King olwe, mo Hem i Masta blong olgeta we i stap long heven mo long wol!</p><hr />

<h2 class="list"><a href="../../../prayer/unsorted/bi/bpn4965/">Prayer bpn4965 in Vanuatu</a></h2>
<p>*Hemia wan spesal prea we yumi save ridim taem yumi visitim Shrine blong ‘Abdu’l-Bahá, o long ol miting we yumi holem long memori blong pasawei blong Hem. Yumi save yusum long ol narafala taem tu.
*Bambae hart blong ‘Abdu’l-Bahá i kasem glad filing sipos wan man i go daon mo i ridimaot prea ia wetem ful hart blong hem. Hem i olsem se man ia i kam long fored blong ‘Abdu’l-Bahá.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
