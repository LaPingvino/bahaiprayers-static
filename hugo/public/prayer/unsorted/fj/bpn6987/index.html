<!DOCTYPE html>
<html><head>
	<meta charset="utf-8">
	<title>devotional.gq - Prayer bpn6987 in Fiji</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn6987 in Fiji</h1>

<a href="../../../../prayer/unsorted/fj/">&lt;&lt; Fiji</a>

<div id="inner">
<p>*(Na masu oqo, e vakaraitaki mai vei `Abdu’l-Bahá, ka vakayagataki e na Nona iBulubulu Tabu. E rawa tale ga ni cavuta e dua e na nona masu vakai koya ga, e vale.)</p>
<p>*“O koya yadua e cavuta na masu oqo e na dela ni yalo malumalumu kei na vakabauta, e na vakavurea na reki kei na yalo marau e utodra na Dauveiqaravi (`Abdu&rsquo;l-Bahá) oqo; me vaka ga na veisotari vata kei Koya.&quot;</p>
<p>Sa i Koya ga na Vu ni Lagilagi!</p>
<p>O i Kemuni na Kalou, na noqu Kalou! E na yalomalumalumu kei na mata tagitagi, au sa laveta cake yani na ligaqu lala oqo kivei Kemuni, ka ubia na mataqu e na kuvu ni soso e na Nomuni Loqi Tabu oqori, e uasivita na i vakatagedegede cecere ni nodra kilaka na vuku, kei na nodra vakacaucau o ira kece ga era vakalagilagi Kemuni. Ni yalololoma ka raici ira sobu mada mai na Nomuni tamata, era sa yalomalumalumu ka tiko sese e na Nomuni mata ni katuba, ka ra vakaraica voli yani na i serau ni Nomuni veivosoti, ka Mo ni vakadromuci koya e na Wasawasa ni Nomuni loluma tawamudu.</p>
<p>Turaga! Oqo e dua na Nomuni tamata ligalala ka vakaloloma, ka vakadrukai e na nona gagadre me qaravi Kemuni, sa vesuki e na Ligamuni, ka vakamamasu tiko yani e na yalodina vei Kemuni, ka vakabauti Kemuni, ka tagi e Matamuni, ka kaci tiko yani vei Kemuni e na nona vakasaqarai Kemuni, ka kaya:</p>
<p>O i Kemuni Turaga, na noqu Kalou! Ni solia vei au na Nomuni veivuke me u qaravi ira na Nomuni daulomani, vakaukauwataki au e na noqu veiqaravi vei Kemuni, vakararamataka na vacuvacu ni mataqu e na rarama ni veivinakati e loma ni Nomuni valenilewa tabu, kei na soromasu ki na Nomuni matanitu ni lagilagi.</p>
<p>Ni vukei au me u tu rawa vakataki au e na i curucuru vakalomalagi ki na Nomuni matamata, ka vukei au tale ga me u vagalalataki mai e na veika kece ga e na loma ni Nomuni i tikotiko tabu vakayalo. Turaga! Ni solia mada me u gunu mai na bilo tabu ni tiko taudua; e na kena i ubi Mo ni vakasulumi au kina, kei na loma ni kena wasawasa ni vakadromuci au kina. Ni qisi au me u bau dua na kuvu ni soso e na gaunisala e nodra na Nomuni daulomani,ka vakadonuya mada me u sa bau cabora yani ki cake na yaloqu e na vuku ni kena vakaturagataki na vuravura oqo e na mawe ni yavadra na Nomuni digitaki ka ra lakova na Nomuni gaunisala, O i Kemuni na Turaga ni Lagilagi e na i tikotiko Cecere duadua.</p>
<p>E na masu oqo sa kacivi tiko kina na Nomuni dauveiqaravi oqo, e na kabu ni mataka kei na lomaloma ni bogi. Ni vakavotukanataka mada na gagadre ni lomana, I Turaga! Ni serauna na yalona, vakamarautaka na utona, vakacaudreva na nona cina, me rawa kina ni qarava na Nomuni iNaki kei ira na Nomuni dauveiqaravi.</p>
<p>Sa i Kemuni ga na Dauveisaututaki, na Dauveinanumi, na Dauloloma Soli wale Duadua ga, na Lagilagi, na Dauveivosoti, na Dauloloma.</p>
<p>(Source category: MASU NI VEISIKO VAKAYALO)
(Bahaiprayers.net ID: 6987)</p>


</div>


	-- Abdu&#39;l-Bahá
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-fj/">#lang-fj</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
