<!DOCTYPE html>
<html><head>
	<meta charset="utf-8">
	<title>devotional.gq - Prayer bpn2643 in Magyar</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn2643 in Magyar</h1>

<a href="../../../../prayer/unsorted/hu/">&lt;&lt; Magyar</a>

<div id="inner">
<p>*&hellip; a napi kötelező imákat, néhány további különleges imával egyetemben, mint a Gyógyító ima, a Tábla Ahmedhez, Bahá’u’lláh különleges erővel és jelentőséggel ruházta fel, és a hívőknek ezeket ekként kell elfogadniuk és megkérdőjelezhetetlen hittel és bizalommal kell mondaniuk, hogy ezek által sokkal közelebbi kapcsolatba lépjenek Istennel, és még teljesebben azonosítsák magukat az Ő törvényeivel és utasításaival. —egy Shogi Effendi nevében írt levélből</p>
<p>Ő a Király, a Mindenek Tudója, a Bölcs! Nézd, a Paradicsom Csalogánya az Örökkévalóság Fájának ágain szent és édes dalokat énekel, hirdetvén az igazaknak Isten közelségének örömhírét, szólítván az Isten Egységében hívőket a Nagylelkű Jelenlétének udvarába, elhozván a minden mástól elszakadtaknak az Isten, a Király, a Dicső, a Páratlan által kinyilatkoztatott üzenetet, elvezetvén az Ő szerelmeseit a szentség trónusához és eme sugárzó Szépséghez.</p>
<p>Bizony, Ő a Legmagasztosabb Szépség, Ki Isten Küldötteinek Könyveiben megígértetett, Ki által elválasztatik az igazság a tévedéstől, és minden parancsolat bölcsessége megvizsgáltatik. Valóban, Ő az Élet Fája, mely Isten gyümölcseit, a Magasztosét, a Hatalmasét, a Nagyét termi.</p>
<p>Ó, Ahmed! Tégy bizonyságot, hogy valóban Ő az Isten és kívüle nincsen más Isten, Ő a Király, az Oltalmazó, az Összehasonlíthatatlan, a Mindenható, és hogy Az, Akit ’Ali[*] néven elküldött, Isten igaz Hírnöke volt, Kinek parancsolatait mindnyájan követjük.</p>
<p><em>[</em> a Báb]
Mondd: ó, emberek, engedelmeskedjetek Isten parancsolatainak, melyeket a Dicső, a Bölcs a Bayánban nékünk előírt. Bizony, Ő Isten Hírnökeinek Királya, és az Ő Könyve Minden Könyvek Anyja, ó, bár megértenétek!</p>
<p>Emígyen szól hozzád börtönéből a Csalogány. Csak ezt a világos üzenetet kell hírül adnia. Aki azt kívánja, forduljon el e tanácstól, és aki azt kívánja, válassza az Urához vezető ösvényt.</p>
<p>Ó, emberek, ha e verseket elutasítjátok, mily bizonyság alapján hisztek Istenben? Mutassátok fel azt, ó, hamisak gyülekezete!</p>
<p>Nem, Arra az Egyetlenre, Ki kezében tartja lelkem, nem képesek rá, és soha nem is lesznek, mégha összeszövetkeznének is erre.</p>
<p>Ó, Ahmed! Ne feledkezz meg adományaimról, míg távol vagyok. Emlékezzél meg napjaimról a te napjaidban, és szükségemről és száműzetésemről ebben a távoli tömlöcben. És légy oly állhatatos az Én szeretetemben, hogy szíved sose ingadozzon, mégha az ellenségek kardcsapásai záporoznának is rád, és az egek és a föld is felkelnének ellened.</p>
<p>Légy ellenségeim számára a tűznek lángja és az örök élet folyama szeretteimnek, és ne légy azok közül való, akik kételkednek.</p>
<p>És ha fájdalom ér téged ösvényemen vagy megaláztatás Énmiattam, akkor se szomorkodjál.</p>
<p>Bízzál Istenben, a te Istenedben, és atyáid Urában. Mert az emberek a káprázat ösvényén tévelyegnek, megfosztván azon képességtől, hogy Istent a saját szemükkel lássák és Dallamát saját fülükkel hallják. Emígyen találtuk őket, miként ezt te is tanúsítod.</p>
<p>Így lett babonájuk fátyollá önmaguk és szívük között, és tartotta őket távol Istennek, a Magasztosnak, a Hatalmasnak ösvényétől.</p>
<p>Légy biztos benne: aki elfordul e Szépségtől, bizony, az a múltban is elfordult Isten Küldötteitől, és gőgösen méltatlankodik Isten előtt örökkön örökké.</p>
<p>Tanuld meg ezt a Táblát jól, ó, Ahmed! Mondogasd ezt napjaidban és ne tartóztasd meg magad tőle, mert Isten bizony annak, aki ezt mondogatja, száz mártír jutalmát rendelte és mindkét világban való szolgálatot. Ezeket a kegyeket adományként és jelenlétünk irgalmaként nyújtjuk néked, hogy a háládatosak közé tartozzál.</p>
<p>Istenre! Ha valaki, aki bajban van vagy bánatos, teljes őszinteséggel olvassa ezt a Táblát, akkor Isten az ő szomorúságát eloszlatja, nehézségeit megoldja és fájdalmát eltávolítja tőle.</p>
<p>Bizony, Ő az Irgalmas, a Könyörületes. Magasztaltassék Isten, minden világok Ura!</p>
<p>(Source category: Tábla ahmedhez)
(Bahaiprayers.net ID: 2643)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-hu/">#lang-hu</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
