<!DOCTYPE html>
<html><head>
	<meta charset="utf-8">
	<title>devotional.gq - Prayer bpn10183 in Māori</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn10183 in Māori</h1>

<a href="../../../../prayer/unsorted/mi/">&lt;&lt; Māori</a>

<div id="inner">
<p>*KIA KOTAHI TE TĀKINA IA RUA TEKAU MĀ WHĀ HĀORA</p>
<p>*Ko ia e hiahia ana ki te taki i tēnei karakia, tukua ia kia tū, ka tahuri ki Te Atua, ā, i a ia e tū ana, tukua ia kia titiro whakatematau, whakatemaui, anō nei ia e tatari ana ki te whai tohu a tōna Ariki, te Tohu Atawhai Rawa, te Mākoha. Kātahi ia ka mea:</p>
<p>E ko Koe Te Ariki o ngā ingoa katoa me te Kaihanga o ngā rangi! Ko tāku inoi ki a Koe mā rātou arā mā Ngā Mātāpuna o Tō Mauri kāore i te kitea, Te Whaikorōria Katoa, kia hangaia mai i tāku inoi tētahi muraahi māna hei whakapeto i ngā ārai e aukati nei i ahau mai i Tō ātaahua, tētahi rama hoki hei arataki i ahau ki te moananui o Tō Aroaro.</p>
<p>*Tukua ia kia hiki i ōna ringa ki te inoi ki Te Atua - kia whakapaingia, kia whaikorōria a Ia - ā, ka mea:</p>
<p>e ko Koe te Hiahia o te ao, te Tau o te Ate o ngā neihana! Tēnā Koe te kite nei i ahau e tahuri nei ki a Koe, kua wetekina katoa ngā here ki tētahi i tua atu i a Koe, kua piri pū ki Tō aho, mai i reira te katoa o te orokohanganga i oreore ai. Ko ahau Tō pononga e tōku Ariki, me te tama a Tō pononga. Tēnei rā ahau te whakatika nei i tāku tū kia mahi i Tāu e hiahia ai, i Tāu e pīrangi ai, kia kaua tētahi mea i tua atu o Tāu e pai ai. Ko tāku inoi ki a Koe, mā te Moananui o Tōu atawhai me te Rā o Tōu atawhai, whakamahia ki To pononga ko Tāu e hiahia ai, ko Tāu e pai ai. Mā Tōu kaha, kei runga noa atu o te whākīnga, o te whakamihinga! Ko te mea e whakaaturia ana e Koe ko ia te hiahia o tōku ngākau, me te tau o tōku wairua ora. e Te Atua, tōku Atua! Kaua e titiro ki aku tūmanako me āku mahi, e kāo, tirohia kē ki Tāu e hiahia ai, ki Tāu e hīpoki nā i ngā rangi me te whenua. Mā Tōu Ingoa Nui Whakaharahara, e Koe Te Ariki o ngā neihana katoa! Ko tāku e hiahia noa iho nei ko Tāu i hiahia ai, ko tāku e aroha noa nei ahau ko Tāu e aroha ai.</p>
<p>*Tukua ia kia tūturi me te tūohu o tōna pane ki te whenua ka tukua ia kia kī:</p>
<p>Kua whaikorōria Koe ki runga noa atu i te whakaahua o tētahi i tua atu i a Koe, i te māramatanga hoki o tētahi mea i tua atu anō i a Koe.</p>
<p>*Tukua anō ia kia hiki i ōna ringa ki te inoi me te kī:</p>
<p>e ko Koe, ko te tauwehenga i a Koe te whakarewa i te ngākau me te wairua ora, ā, nā te ahi o Tōu aroha i muramura ai te ao katoa. Kei te kaha tāku inoi ki a Koe mā Tōu Ingoa nāna Koe te katoa o te orokohanganga i whakarata ai, kia kaua e tātāwhi atu i ahau tērā kei a Koe, e Koe te rangatira o ngā iwi katoa! e kitea ana e Koe, e tōku Ariki, tēnei tauhou e tere nei ki tōna kāinga whaikorōria rawa kei raro o te maru o Tōu rangatiratanga, kei roto o ngā tarawāhi o Tōu Aroha; ā, e kimi ana tēnei tangata hara i te moananui o Tōu murunga hara; me tēnei mōkai  māhaki te marae o Tōu korōria; me tēnei rawakore te rāwhiti o Tōu whairawa. Nōu te mana o te kupu whakatau i Tāu e hiahia ai. Ko tāku whakaatu, tēnei ahau te kaiwhakaatu kia whakamihia Koe me Āu mahi, kia āta whakarongohia ko Āu e tau ai, kia noho māmā noa iho ki Āu i mea ai.</p>
<p><em>Tukua ia kia hiki i ōna ringa, kia toru ngā whakatātakinga o te Ingoa Tino Nui Rawa Atu.</em> Kātahi ia ka tukua kia tūohu ki mua i Te Atua - kia whakapaingia, kia whaikorōria a Ia - ko ōna ringa ki ōna turi - ā ka mea:</p>
<p>Kite mai ai Koe, e tōku Atua, kua oreore tōku wairua ki aku ringa me aku wae, ki te nui o te hiahia ki te koropiko i a Koe, me te kōingo kia maumaharatia Koe, kia whakakorōriatia ko Koe; ko ia e whakaatu nei i tērā ināhoki nā Te Arero o Tōu Ture i whakatātaki ki te kīngitanga o Tō kupu me te rangi o To mātauranga. Ko tāku e aroha nei au, ki tēnei āhua, e tōku Ariki, ki te inoi ki a Koe, ko te katoa kei a Koe, ka whakaahuatia ai taku rawakore rawa atu, ka whakanuia ai Tō tōnui, me Ō taonga,  ka whākina ai taku kahakore, ka whakatinanatia ai Tōhou nā kaha, Tōhou nā mana nui.</p>
<p>*Kātahi ia ka tukua kia tū, kia rua ngā hikinga o ōna ringa ki te inoi, ā, ka mea:</p>
<p>Kāhore he Atua i tua atu i a Koe, te Kaharawa, te Whairawanui-Katoa. Kāhore he Atua i tua atu i a koe, te Pouwhakarite, mai i te tīmatanga tae noa ki te mutunga. e Te Atua, Tōku Atua! Nā Tāu murunga hara ahau i whaimana ai, nā Tōu aroha ahau i whaikaha ai, nā Tāu karanga ahau i whakaara, ā, nā Tōu atawhai ahau i aratakina ai ki a Koe. Waihoki, ko wai rā ahau mō te tū ki te kēti o te taonenui o Tōu pātata mai, mō te tahuri rānei i tōku kanohi ki ngā rāiti e tīramarama mai rā i te rangi o Tō hiahia? Ko Koe kei te kite, e tōku Ariki, ko tēnei kararehe pōhara e pātōtō nei ki te kūwaha o Tōu atawhai, ko tēnei wairua ora rangitahi e kimi nei i te awa o te oranga mutungakore mai i ngā ringaringa o Tōu whairawa. Nāu te kupu whakahau o ngā wā katoa, e ko Koe te Ariki o ngā ingoa katoa, heoi  anō tāku te koropiko ki Tāu e hiahia ai, e Te Kaihanga o ngā rangi!</p>
<p>*Tukua kia toru ngā hikinga o ōna ringa, me te kī:</p>
<p>He nui atu Te Atua i ngā mea nui katoa!</p>
<p>*Tukua ia kia tūturi ā, kia koropiko i tana rae ki te whenua, ka kiia ai:</p>
<p>He tiketike rawa Koe mō te whakamihi a ērā e tata nei ki a Koe kia piki ai ki te rangi o Tō pātata mai, mō ngā manu o ngā ngākau o ērā e kaingākaunui nei ki a Koe kia taea ai te kūwaha o Tō kēti. Tēnei ahau e whakaatu nei he tapu kē atu Koe i runga noa atu o ngā tini āhuatanga, i runga kē atu o ngā ingoa. Kāhore he Atua i tua atu i a Koe, te Whaikorōria Rawa, te Korōria-Katoa.</p>
<p>*Kātahi ia ka tukua kia noho me te kī:</p>
<p>Tēnei ahau e whakaatu nei i te whakaaturanga o ngā hanganga katoa me te Huinga Kahurangi o runga rawa, me ngā kainoho o te Wāhi Tau o runga rawa, ki tua atu hoki, ko te Arero o te Korōria tonu mai i te Pae korōria-katoa, i noho mai ko Koe Te Atua, kāhore he Atua i tua atu i a Koe, ā, ko Ia kua whakatinanatia ko Ia te Pōrehu  Ngaro, te Tohu i Kōingotia, nāna hoki i tūhonotia ai, i tuituia ai ngā kupu, te ‘Ko’, me te ‘Ia’ (Ko-ia). Tēnei ahau e whakaatu nei ko Ia Nōna te Ingoa i tuhia e te Pene o te Runga Rawa, ko Ia i kōrerotia ki ngā Pukapuka a Te Atua, te Ariki o te Torōna o runga me te whenua o raro.</p>
<p>*Kātahi ia ka tukua ka tū hāngai me te kī:</p>
<p>e Te Ariki o ngā mea katoa, Nāu te katoa e kitea ana, kāore hoki i te kitea! e mārama ana ki a Koe aku roimata, ko aku mapu kau, ā, e rongongia ana aku auē, me āku hakū, me te tangi o tōku ngākau. Mā Tō kaha! Nā aku hara i haukoti taku whakatata ki a Koe; nāna hoki ahau i matara rawa ai i te marae o Tō tapu. Nā Tōu aroha, e tōku Ariki, ahau i whairawa ai, nā te wehenga atu i a Koe ahau i turakina ai, nā te matara rawa i a Koe ahau i kaingia ai. e inoi nei ahau ki a Koe mā Ō tapuwae ki tēnei kōraha, ā, mā aua kupu, “Tēnei ahau. Tēnei ahau.” nā Ō Kōwhiringa i whākī ki tēnei nui whakahirahira, ā, nā ngā hā o Tō Whakakitenga, me ngā hau angiangi o te Awatea o Tō Whatinanatanga, he whakatakotoranga e taea ai e ahau te titiro ki Tō ātaahua, me te mātakitaki i ngā tini āhuatanga kei roto kei Tō Pukapuka.</p>
<p>*Tukua kia toru āna whakatātakitanga i te Ingoa Tino Nui Rawa Atu, ā, kia tūohu anō, ko ana ringa kia tau ki ana turi me te kī:</p>
<p>Korōria ki a Koe e tōku Atua, Nāu ahau i āwhina kia mau mahara ki a Koe, ki te tuku whakamoemiti ki a Koe, Nāu ahau i whakamōhio ki a Ia, ki te Mātāpuna o Ō tohu, Nāu anō ahau i akiaki kia koropiko ahau ki Tō Arikitanga, kia whakaiti ahau i ahau anō ki mua ki Tō Arikitanga, ki te whāki hoki i tērā kua whakapuakina e Te Arero o Tō korōria.</p>
<ul>
<li>Tukua ia kia tū me te kī:</li>
</ul>
<p>e Te Atua, tōku Atua! Kua koropikona tōku tuarā i te toimaha o aku hara, nā taku kore e whakarongo ahau i tuakina ai. Kia āta kimi whakaaro ahau mō aku mahi hara, me Tōu tuku aroha, ka rewa tōku ngākau i roto i ahau, ka pāwera tōku toto i roto i aku iaia. Nā Tō Ātaahua, e Koe e te Kōingo o te ao! Ka mumura ahau ki te hiki i tōku kanohi ki a Koe, me te toro i aku ringaringa e manako ana ki te rangi o Tōu tōnui. e kitea ana e Koe e tōku Atua, te haukoti o aku  roimata i te maumahara ki a Koe, i te whakaatu hoki i Ōu horomata, e Koe e te Ariki o te Torōna o runga me te whenua o raro! Ko tāku inoi ki a Koe mā ngā tohu o Tōu Kīngitanga me ngā pōrehu o Tōu Tōminiona kia mahia e Koe ko ngā tau o Tōu ate e ai ki tā Tōu whairawa, e Te Ariki o ngā mea katoa, e haratau hoki ki Tō atawhai e te Kīngi o ngā mea e kitea ana me ngā mea kāore i te kitea!</p>
<p>*Nā, ka tukua ai kia toru ana whākīnga i te Ingoa Tino Nui Rawa Atu, ka tūturi ko tōna rae ki te papa, ka mea ai:</p>
<p>Kia whakamoemititia Koe, e tō mātou Atua, kua tukuna iho ki a mātou tērā e kukume nei i a mātou kia tata ki a Koe, tērā rā ano e whakaratohia ki a mātou ngā painga katoa kua tukuna iho e Koe ki Āu Pukapuka me Āu Karaipiture. Manaakitia mai mātou, ko tā mātou inoi ki a Koe, e tōku Ariki, mai i ngā tini o pōauau, o pōhēhē. Ko Koe rā, tūturu, te Mananui, Te Mōhio-Katoa.</p>
<p>*Tukua ia ki te hiki i tōna pane, kia noho me te kī:
Tēnei ahau te whakaatu nei e tōku Atua, ki tērā nā Ō Kōwhiringa i whakaatu, me te tautoko i tērā kua tautokona e ngā kainoho o te Wāhi Tau o runga rawa, me ērā e āmio haere nei i Tō Torōna nui. Ko ngā kīngitanga o te whenua o te rangi Nāu, e Te Ariki o ngā ao!</p>
<p>(Source category: TE KARAKIA ROA ME TAKI)
(Bahaiprayers.net ID: 10183)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-mi/">#lang-mi</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
