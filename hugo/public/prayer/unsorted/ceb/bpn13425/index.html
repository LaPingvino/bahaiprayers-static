<!DOCTYPE html>
<html><head>
	<meta charset="utf-8">
	<title>devotional.gq - Prayer bpn13425 in Cebuano</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn13425 in Cebuano</h1>

<a href="../../../../prayer/unsorted/ceb/">&lt;&lt; Cebuano</a>

<div id="inner">
<p>##ANG TABLA NI AHMAD
Siya ang Hari, ang Nasayod sa tanan, ang Maalam!
Pamatia ang Siloy sa Paraiso miawit diha sa mga salingsing sa Kahoy sa Pagkawalay-kataposan nga may balaan ug tam-is nga mga huni, nagsangyaw ngadto sa mga tiunay sa mga malipayong balita sa kahaduol sa Diyos, nagtawag sa mga magtutuo sa Diyosnong Panaghiusa ngadto sa hawanan sa Atubangan sa Usang Manggihatagon, nagpahibalo sa mga nahisalaag sa pagtulon-an nga gipadayag sa Diyos, ang Hari, ang Mahimayaon, ang Walay Makatupong, naggiya sa mga nahigugma ngadto sa lingkoranan sa kabalaanon ug niining masilakong Katahom.
Sa pagkamatuod, kini mao ang Labing Dalayegon nga Katahom, nga gitagna diha sa mga Basahon sa mga Mensahero, diin pinaagi Kanila ang kamatuoran makit-an gikan sa sayop ug ang kaalam sa matag sugo pagasulayan. Sa pagkamatuod Siya ang Kahoy sa Kinabuhi nga nagdala sa mga bunga sa Diyos, ang Dalayegon, ang Makagagahom, ang Halangdon.
O Aḥmad! Saksihi nga sa pagkamatuod Siya ang Diyos ug wala nay laing Diyos gawas Kaniya, ang Hari, ang Tigpanalipod, ang Dili Matupngan, ang Labawng Makagagahom. Ug ang Usa nga Iyang gipadala nga nagngalan og ‘Alí  mao ang matuod nga Usa nga gikan sa Diyos, kang Kansang mga kasugoan kitang tanan nagatuman.
Ibungat: O katawhan pagmasulundon sa mga kasugoan sa Diyos, nga gimando diha sa Bayán sa Mahimayaon, sa Usang Maalam. Sa pagkamatuod Siya ang Hari sa mga Mensahero ug ang Iyang basahon mao ang Inahang Basahon kon inyo lamang mahibaloan.
Busa kining Siloy mipabati sa Iyang tawag alang kaninyo gikan niining bilanggoan. Iya gayong ipaabot kining tin-aw nga pagtulon-an. Si kinsa kadtong motinguha, tugoti siyang motalikod gikan niining tambag ug si kinsa kadtong motinguha tugoti siyang mopili sa alagian padulong sa iyang Ginoo.
O katawhan, kon isalikway ninyo kining mga bersikulo, sa unsang kamatuoran kamo nanagtuo sa Diyos? Sulata ninyo kini, O tigom sa mga nagpakaaron-ingnon.
Dili, pinaagi sa Usa kang Kansang kamot gisapnay ang akong kalag, sila dili makahimo, ug dili gayod kini nila mahimo bisan pag maghugpong sila sa pagtinabangay sa usag-usa.
O Aḥmad! Hikalimti ayaw ang Akong mga gasa samtang Ako mawala. Hinumdomi ang Akong mga adlaw diha sa imong mga adlaw, ug ang Akong kahingawa ug pagbalhog niining halayong bilanggoan. Ug hugot nga pagkamakanunayon diha sa Akong gugma aron ang imong kasingkasing dili magduhaduha, bisan pa’g ang mga espada sa mga kaaway mag-ulan og tigbas kanimo ug ang tibuok kalangitan ug kayutaan moalsa batok kanimo.
Pagsama sa siga sa kalayo ngadto sa Akong mga kaaway ug sapa sa kinabuhing dumalayon ngadto sa Akong mga hinigugma, ug pahilakip ayaw kanilang mga matahapon.
Ug kon mahidangat kanimo ang kasakitan diha sa Akong dalan, o ang kaulawanan tungod Kanako, ikasubo kini ayaw.
Salig sa Diyos, ang imong Diyos ug ang Ginoo sa imong mga katigulangan. Kay ang katawhan naglaaglaag sa mga dalan sa kalibog, hinikawan sa pagsabot sa pagtan-aw sa Diyos pinaagi sa kaugalingon nilang mga mata, o sa pagpamati sa Iyang Huni pinaagi sa kaugalingon nilang mga dalunggan. Ingon niana silang nakaplagan Namo, nga usab imong nasaksihan.
Busa ang ilang mga pagkamatuotuohon nahimong salimbong tali kanila ug sa ilang mga kasingkasing ug nagpalayo kanila gikan sa dalan sa Diyos, ang Halangdon, ang Bantogan.
Salig, diha sa imong kaugalingon, nga sa pagkamatuod, si kinsa kadtong motalikod niining Katahom mitalikod usab sa mga Mensahero sa kakaraanan, ug nagpakita’g garbo ngadto sa Diyos gikan pa sa kaniadto nga walay sinugdanan ug hangtod sa kahangtoran nga walay kinutoban.
Tun-i’g maayo kining Tabla, O Aḥmad. Ihuni kini diha sa imong mga adlaw ug pugngi ayaw ang imong kaugalingon gikan niini. Kay sa pagkamatuod, ang Diyos nagtagana sa binuhat nga moawit niini sa ganti sa usa ka gatos ka mga martir ug sa pag-alagad diha sa duha ka kalibotan. Kining mga paghatag Among gituga kanimo agi’g gasa gikan Kanamo ug kaluoy gikan sa Among atubangan, aron nga ikaw mahilakip kanilang mga mapasalamaton.
Sa ngalan sa Diyos! Si kinsa kadtong anaa sa kasakitan o kasubo nga mobasa niining maong Tabla sa tumang kamatinud-anon, ang Diyos mopapha sa iyang kagul-anan, mosulbad sa iyang mga kalisdanan ug mowagtag sa iyang mga kasakitan. Sa pagkamatuod, Siya ang Maluluy-on ang Mabination. Dalayegon ang Diyos, ang Ginoo sa tanang mga kalibotan.</p>
<p>(Source category: ANG TABLA NI AHMAD)
(Bahaiprayers.net ID: 13425)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-ceb/">#lang-ceb</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
