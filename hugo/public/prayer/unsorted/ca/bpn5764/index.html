<!DOCTYPE html>
<html><head>
	<meta charset="utf-8">
	<title>devotional.gq - Prayer bpn5764 in Català</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Prayer bpn5764 in Català</h1>

<a href="../../../../prayer/unsorted/ca/">&lt;&lt; Català</a>

<div id="inner">
<p>##TAULA DEL FOC</p>
<p>En el Nom de Déu, el Més Antic, el Més Gran.</p>
<p>En veritat, els cors dels sincers s’han consumit pel foc de la separació. On és el resplendor de la llum del Teu semblant, Oh Benaurat dels mons?</p>
<p>Els qui estan prop Teu han estat abandonats a les tenebres de la desolació. On és la lluentor de l’alba de la reunió amb tu, Oh Desig dels mons?</p>
<p>Els cossos dels Teus elegits jeuen tremolant a les sorres llunyanes. On és l’oceà de la Teva presència, Oh Encantador dels mons?</p>
<p>Les mans anhelants s’aixequen cap al cel de la Teva gràcia i generositat. On són les pluges dels Teus dons, Oh Contestador dels mons?</p>
<p>Els infidels s’han aixecat amb tirania per tot arreu. On és el poder irresistible de la Teva ploma ordenadora, Oh Conqueridor dels mons?</p>
<p>El lladruc dels gossos ressona fort per tot arreu. On és el lleó de la selva del Teu poder, Oh Castigador dels mons?</p>
<p>La fredor s’ha apoderat de tota la humanitat. On és l’escalfor del teu amor, Oh Foc dels mons?</p>
<p>La calamitat ha arribat al límit. On són els senyals del Teu socors, Oh Salvació dels mons?</p>
<p>L’obscuritat ha envoltat la majoria dels pobles. On és la brillantor del Teu resplendor, Oh Refulgència dels mons?</p>
<p>Els colls dels homes s’han dreçat amb maldat. On són les espases de la Teva venjança, Oh Destructor dels mons?</p>
<p>La degradació ha arribat al seu nivell més baix. On són els emblemes de la Teva glòria, Oh Glòria dels mons?</p>
<p>Les penes han afligit al Revelador del Teu Nom, el Tot Misericordiós. On és l’alegria de l’alba de la teva Revelació, Oh Delit dels mons?</p>
<p>L’angoixa ha sobrevingut a tots els pobles de la Terra. On són les insígnies de la Teva alegria, Oh Goig dels mons?</p>
<p>Tu veus com el Lloc del trenc d’alba dels Teus signes està ocult per insinuacions malèvoles. On són els dits de la Teva força, Oh Poder dels mons?</p>
<p>Una set apressant ha vençut tots els homes. On és el riu de la Teva generositat, Oh Misericòrdia dels mons?</p>
<p>La cobdícia ha esclavitzat tota la humanitat. On són les personificacions del despreniment, Oh Senyor dels mons?</p>
<p>Tu veus aquest agreujat solitari en l’exili. On són les hosts del cel del Teu Mandat, Oh Sobirà dels mons?</p>
<p>He estat abandonat en terra estranya. On són els emblemes de la teva fidelitat, Oh Confiança dels mons?</p>
<p>Les agonies de la mort s’han apoderat de tots els homes. On és l’onatge del Teu oceà de vida eterna, Oh Vida dels mons?</p>
<p>Els xiuxiuejos de Satanàs han bufat a l’oïda de totes les criatures. On és l’estrella fugaç del Teu foc, Oh Llum dels mons?</p>
<p>L’embriaguesa de la passió ha pervertit la major part de la humanitat. On són les aurores de la puresa, Oh Desig dels mons?</p>
<p>Tu veus Aquest Agreujat ocult per la tirania dels Siris. On és la refulgència de la llum de la Teva aurora. Oh Llum dels mons?</p>
<p>Tu em veus obligat a guardar silenci impedit de parlar. On, llavors, brotaran les Teves melodies, Oh Rossinyol dels mons?</p>
<p>La majoria de la gent està embolcallada en fantasies i vanes imaginacions. On són els exponents de la Teva Certesa, Oh Seguretat dels mons?</p>
<p>Bahá s’està  ofegant en un mar de tribulacions. On és l’arca de la Teva salvació, Oh Salvador dels mons?</p>
<p>Tu veus l’Alba de la Teva expressió a l’obscuritat de la creació. On és el sol del cel de la Teva gràcia, oh Il·luminador dels mons?</p>
<p>Les llànties de la veritat i de la puresa, de la lleialtat i de l’honor han estat apagades. On són els signes de la Teva Còlera venjadora, Oh Motor dels mons?</p>
<p>Pots veure algú què T’hagi defensat, o que reflexioni sobre el què li va esdevenir a Ell en el camí del Teu amor? Ara la meva ploma es deté, Oh Benaurat dels mons.</p>
<p>Les branques del Diví Arbre del Lotus jeuen trencades pels impetuosos vents del destí. On són les banderes del Teu socors, Oh Defensor dels mons?</p>
<p>Aquest Rostre està ocult en la polseguera de la calumnia. On són les brises de la Teva compassió, Oh Misericòrdia dels mons?</p>
<p>La gent de la mentida embruta la túnica de santedat. On és la vestidura de la Teva santedat, Oh Embellidor dels mons?</p>
<p>La porta que condueix a la Divina Presència està tancada, degut a la tirania dels Teus enemics. On és la clau del Teu do, Oh Obridor dels mons?</p>
<p>Les fulles estan groguenques pels vents verinosos de la sedició. On és el xàfec dels núvols de la Teva generositat, Oh Donador dels mons?</p>
<p>L’univers s’obscureix amb la polseguera del pecat. On són les brises de la Teva misericòrdia, Oh Perdonador dels mons?</p>
<p>Aquest Jove està solitari en una terra deserta. On és la pluja de la Teva gràcia celestial, Oh Donador dels mons?</p>
<p>Oh Ploma Suprema! En el regne etern hem sentit la Teva dolcíssima crida. Escolta el que profereix la Llengua de Grandesa, Oh Agreujat dels mons!</p>
<p>Si no fos pel fred, com podria prevaler l’escalfor de les Teves paraules, Oh Expositor dels mons?</p>
<p>Si no fos per la calamitat, com podria lluir el Sol de la Teva paciència, Oh Llum dels mons?</p>
<p>No et lamentis a causa dels malvats, puix vas ser creat per suportar i per resistir, Oh Paciència dels mons.</p>
<p>Quan dolç fou el trenc d’alba a l’horitzó de l’Aliança entre els fomentadors de sedició i el Teu anhel per Déu, Oh Amor dels mons.</p>
<p>Per tu fou enarborat l’estendard de la independència als cims més alts i es va agitar la mar de la munificència, Oh Encís dels mons.</p>
<p>Per la Teva soledat va brillar el Sol de la Unitat i pel Teu desterrament la Terra de la unitat fou abillada. Tingués paciència, Oh tu, Desterrat dels mons.</p>
<p>Hem fet de la humiliació la vestidura de glòria de l’aflicció l’ornament del Teu temple, oh Orgull dels mons.</p>
<p>Tu veus que els cors estan plens d’odi i passar per alt és propi de Tu, Oh Encobridor dels pecats dels mons.</p>
<p>Quan les espases llambregin, avança! Quan volin els dards, apressa’t, Oh Sacrifici dels mons.</p>
<p>Et lamentaràs Tu o em lamentaré Jo? Més bé, ploraré Jo per l’escassetat dels Teus defensors, Oh Tu què has causat el lament dels mons.</p>
<p>En veritat, he sentit la Teva crida, Oh Gloriosíssim Benaurat. I ara la faç de Bahà està ardent amb l’escalfor de la tribulació i amb el foc de la Teva radiant paraula i Ell s’ha aixecat amb fidelitat al lloc del sacrifici, mirant cap a la Teva voluntat, Oh Ordenador dels mons.</p>
<p>Oh, ‘Alí-Akbar, dóna gràcies al Teu Senyor per aquesta Taula, de la què pots aspirar la fragància de la Meva humilitat i conèixer allò què ens ha assetjat al camí de Déu, Adora’t de tots els mons.</p>
<p>Si tots els serfs llegeixen i mediten sobre això se’ls encendrà a les venes un foc que incendiarà els mons.</p>
<p>(Source category: Taula del Foc)
(Bahaiprayers.net ID: 5764)</p>


</div>


	-- Bahá&#39;u&#39;lláh
        </div>

<hr />
<div id="tags">
   
  
   
  
   
  
    [<a href="../../../../tags/category-unsorted/">#category-unsorted</a>] 
  
   
  
    [<a href="../../../../tags/lang-ca/">#lang-ca</a>] 
  
   
  
    [<a href="../../../../tags/prayer-/">#prayer-</a>] 
  
  
</div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
