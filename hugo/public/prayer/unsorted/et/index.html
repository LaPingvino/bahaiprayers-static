<!DOCTYPE html>
<html><head>
	<meta charset="utf-8">
	<title>devotional.gq - Eesti</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Eesti</h1>

<a href="../../../prayer/unsorted/">&lt;&lt; unsorted</a>

<div id="inner">


<h2 class="list"><a href="../../../prayer/unsorted/et/bpn3683/">Prayer bpn3683 in Eesti</a></h2>
<p>Hajuta minu mure oma helduse ja suuremeelsusega, oo Jumal mu Jumal, ning peleta mu ahastusoma ülemvõimu ja väega. Sina näed, oo mu Jumal, kuidasmu pale on pööratud Sinu poole ajal, mil muredon mind igast küljest piiranud. Palun Sind härdalt, ooSina, kes Sa oled kogu olemasolu Issand ja jätad varjukõik nähtavad ja nähtamatud asjad, Sinu nime juures,millega Sa oled allutanud inimeste südamed ja hinged,ning Sinu armu ookeani lainete ja Su helduse Päevatähehiilguse nimel, et Sa arvaksid mind nende hulka, keda miski pole takistanud pööramast oma palet Sinupoole, oo kõikide nimede Issand ja taevaste Looja!</p><hr />

<h2 class="list"><a href="../../../prayer/unsorted/et/bpn3684/">Prayer bpn3684 in Eesti</a></h2>
<p>Mu Jumal, mu Palveldatu, mu Kuningas, mu Ihaldus! Missugune keel suudaks küll lausuda Sulle mu tänu? Ma olin hoolimatu, Sina äratasid mind. Ma olin pööranud Sinust ära, Sina aitasid mul lahkelt pöörduda Su poole. Ma olin kui surnu, Sina virgutasid mind elu veega. Ma olin närbunud, Sina elustasid mind oma väljenduse taevaliku vooga, mis on hoovanud välja Kõigearmulisema Sulest. Oo Jumalik Kaitselmus! Kõik olemasolev on tekkinud Sinu heldusest, ära jäta seda ilma oma suu- remeelsuse veest ega hoia seda eemal oma halastuse ookeanist.</p><hr />

<h2 class="list"><a href="../../../prayer/unsorted/et/bpn3685/">Prayer bpn3685 in Eesti</a></h2>
<p>Kiidetud olgu Sinu nimi, oo Issand, meie Jumal! Sina oled tõepoolest nähtamatute asjade Teadja. Määra meile sellist head, mida Sinu kõikehõlmav tarkus suudab mõõta. Sina oled kõrgeim Issand, Kõigevägevam, Armastatuim. Kogu kiitus olgu Sulle, oo Issand! Määratud päeval otsime me Sinu armu ja paneme oma lootuse Sinule, kes Sa oled meie Issand. Ülistatud oled Sina, oo Jumal! Anna meile seda, mis on hea ja sünnis, et võiksime läbi saada kõigeta peale Sinu.</p><hr />

<h2 class="list"><a href="../../../prayer/unsorted/et/bpn3686/">Prayer bpn3686 in Eesti</a></h2>
<p>Ütle: Jumal rahuldab kõiki asju üle kõikide asjade ja pole taevas ega maa peal midagi peale Jumala, mis rahuldaks. Tema on tõesti Iseendas Teadlik, Toetaja, Kõikvõimas.
(Source category: Abi) (Bahaiprayers.net ID: 3686)</p><hr />

<h2 class="list"><a href="../../../prayer/unsorted/et/bpn3687/">Prayer bpn3687 in Eesti</a></h2>
<p>Issand! Oleme haletsusväärsed, luba meile oma soosingut. Oleme vaesed, anneta meile osa oma rikkuse ookeanist. Kannatame puudust, rahulda meid. Oleme alandatud, kingi meile oma hiilgust. Taeva linnud ja metsa loomad saavad iga päev Sinult toidu ning kõik olendid tunnevad Sinu hoolitsust ja armastavat lahkust. Ära keela sellele jõuetule oma imepärast armu ja oma võimu läbi osuta sellele abitule hingele oma heldust. Anna meile meie igapäevast leiba ning luba meile heldesti kõike meie elutarbeks, et oleksime sõltumatud kellestki muust peale Sinu; et võiksime täielikult suhelda Sinuga, käia Sinu teid ja kuulutada Sinu saladusi.</p><hr />

<h2 class="list"><a href="../../../prayer/unsorted/et/bpn3688/">Prayer bpn3688 in Eesti</a></h2>
<p>Ülistatud oled Sina, oo Issand mu Jumal! Anun Sind Sinu Väljavalitute ja Su Usalduse Kandjate ning Tema nimel, kelle Sa oled määranud oma prohvetite ja sõnumitoojate Pitseriks, et Sa lubaksid oma meenutamisel olla minu kaaslane, oma armastusel minu eesmärk, oma palgel minu siht, oma nimel minu valgusallikas, oma soovil minu ihaldus ja oma meeleheal minu rõõm. Ma olen patune, oo mu Issand, ning Sina oled Alatiandestav. Niipea kui ma Su ära tundsin, ruttasin Sinu armastava lahkuse ülendatud õuele.</p><hr />

<h2 class="list"><a href="../../../prayer/unsorted/et/bpn3689/">Prayer bpn3689 in Eesti</a></h2>
<p>Ülistatud olgu Sinu nimi, oo minu Jumal ja kõikide asjade Jumal, minu Hiilgus ja kõikide asjade Hiilgus, minu Ihaldus ja kõikide asjade Ihaldus, minu Tugevus ja kõikide asjade Tugevus, minu Kuningas ja kõikide asjade Kuningas, minu Omanik ja kõikide asjade Omanik, minu Eesmärk ja kõikide asjade Eesmärk, minu Innustaja ja kõikide asjade Innustaja! Anun Sind, et Sa ei hoiaks mind eemal oma õrnade helduste ookeanist ega jätaks mind kaugele oma läheduse kallastest.</p><hr />

<h2 class="list"><a href="../../../prayer/unsorted/et/bpn3690/">Prayer bpn3690 in Eesti</a></h2>
<p>Oo mu Jumal, oo mu Issand, oo mu Meister! Ma palun Sul andestada mulle, et olen otsinud muud õndsust kui Sinu armastust, muud lohutust kui Sinu lähedust, muud rõõmu kui Sinu meelehead ja muud olemasolu kui Sinuga suhtlemist.
(Source category: Andestamine) (Bahaiprayers.net ID: 3690)</p><hr />

<h2 class="list"><a href="../../../prayer/unsorted/et/bpn3691/">Prayer bpn3691 in Eesti</a></h2>
<p>Kiitus olgu Sulle, oo Issand! Andesta meile meie patud, halasta meie peale ja võimalda meil pöörduda tagasi Sinu juurde. Ära lase meil toetuda kellelegi muule peale Sinu ja luba meile oma heldusest seda, mida Sa armastad ja soovid ja mis on Sinu vääriline. Ülenda nende seisust, kes on tõeliselt uskunud ning anna neile andeks oma heasoovliku andestusega. Sina oled tõesti Abi Hädas, Iseolev.
(Source category: Andestamine) (Bahaiprayers.net ID: 3691)</p><hr />

<h2 class="list"><a href="../../../prayer/unsorted/et/bpn3692/">Prayer bpn3692 in Eesti</a></h2>
<p>Ma anun Sind, et Sa andestaksid mulle, oo mu Issand, iga mainimise eest peale Sinu mainimise ja iga kiituse eest peale Sinu kiituse, ja iga õndsuse eest peale Sinu läheduse õndsuse ja iga naudingu eest peale Sinuga suhtlemise naudingu, ja iga rõõmu eest peale Sinu armastusest ja meeleheast tuleneva rõõmu, ning kõigi nende asjade eest, mis on seotud minuga, kuid ei ole ühenduses Sinuga, oo Sina, kes Sa oled isandate Issand – oled See, kes annab vahendid ja avab uksed.</p><hr />

<h2 class="list"><a href="../../../prayer/unsorted/et/bpn3693/">Prayer bpn3693 in Eesti</a></h2>
<p>Oo Sina kõikvõimas! Ma olen patune aga Sina oled Andestaja! Ma olen täis puudusi aga Sina oled Kaasatundja! Ma elan eksimuste pimeduses aga Sina oled Andestamise Valgus! Seepärast, oo hea Jumal, andesta mulle mu patud, jaga heldesti oma kingitusi, halasta mu süütegudele, leia mulle varjupaik, kasta mind oma kannatlikkuse allikasse ning ravi mind kõigist haigusist ja nõrkusist. Puhasta ja tervenda mind. Luba mul saada osa Sinu pühaduse kiirgusest, et kaoksid mure ja kurbus, et mind leiaksid õnn ja rõõm, et nukrus ja meeleheide muutuksid naudinguks ja usalduseks ning julgus asendaks hirmu.</p><hr />

<h2 class="list"><a href="../../../prayer/unsorted/et/bpn3694/">Prayer bpn3694 in Eesti</a></h2>
<p>Oo Sina andestav Issand! Sina oled kõigi nende teenrite varjupaik. Sina tead saladusi ja oled teadlik kõigest. Me kõik oleme abitud aga Sina oled Vägev, Võimukas. Me kõik oleme patused aga Sina oled pattude Andestaja, Armuline, Kaastundik. Oo Issand! Ära vaata meie puudusi. Kohtle meid oma armu ja heldusega. Meil on palju puudusi, kuid Sinu andestuse ookean on ääretu. Meie nõrkus on kohutav aga Sinu abi ja toetuse tõendid on ilmsed.</p><hr />

<h2 class="list"><a href="../../../prayer/unsorted/et/bpn3695/">Prayer bpn3695 in Eesti</a></h2>
<p>Luba mul, oo mu Jumal, läheneda Sinule ja viibida Su õuel, sest eemalolek Sinust on mind peaaegu hävitanud. Lase mul puhata Sinu armu tiibade varju all, sest Sinust lahusoleku leek on sulatanud südame mu sees. Tõmba mind lähemale jõele, mis on tõesti elu, sest mu hing põleb janust oma lakkamatus otsimises Su järele. Minu ohked, oo mu Jumal, kuulutavad mu ahastuse kibedust ning pisarad, mida ma valan, tunnistavad mu armastust Sinu vastu.</p><hr />

<h2 class="list"><a href="../../../prayer/unsorted/et/bpn3696/">Prayer bpn3696 in Eesti</a></h2>
<p>Kiitus olgu Sulle, oo mu Jumal! Ma olen üks Sinu teenritest, kes on uskunud Sinusse ja Su märkidesse. Sina näed, kuidas ma olen pöördunud Sinu armu ukse poole ja pööranud oma palge Sinu armastava lahkuse suunas. Ma palun Sind Su kõige suurepärasemate tiitlite ja kõige ülevamate omaduste nimel, et Sa avaksid minu ees oma andide väravad. Aita mul siis teha seda, mis on hea, oo Sina, kes Sa oled kõikide nimede ja omaduste Omaja.</p><hr />

<h2 class="list"><a href="../../../prayer/unsorted/et/bpn3697/">Prayer bpn3697 in Eesti</a></h2>
<p>Oo Issand! Sinu juurest otsin ma varjupaika ja kõigi Sinu märkide järgi sean oma südame. Oo Issand! Olles reisil või kodus, ametis või tööl, panen ma kogu oma lootuse Sinule. Luba siis mulle oma piisavat abi, et see võiks teha mind sõltumatuks kõikidest asjadest, oo Sina, kes Sa oled ületamatu oma halastuses! Anneta mulle mu osa, oo Issand, nii nagu Sa soovid ning luba mul olla rahul kõigega, mida Sa oled minu jaoks määranud.</p><hr />

<h2 class="list"><a href="../../../prayer/unsorted/et/bpn3698/">Prayer bpn3698 in Eesti</a></h2>
<p>Oo Jumal, mu Jumal! Sina oled mu Lootus ja mu Arm, mu kõrgeim Siht ja Ihaldus! Suure alandlikkuse ja täie pühendumusega palvetan Sinu poole, et Sa muudaksid mind oma armastuse minaretiks oma maal, oma teadmise valgusallikaks oma loodute keskel ja jumaliku helduse lipuks oma riigis. Loe mind nende oma teenrite hulka, kes on eraldunud kõigest muust peale Sinu, puhastanud end selle maailma ajutistest asjadest ja vabastanud end tühjade kujutluste rääkijate õhutustest.</p><hr />

<h2 class="list"><a href="../../../prayer/unsorted/et/bpn3699/">Prayer bpn3699 in Eesti</a></h2>
<p>Olen ärganud Sinu kaitse all, oo mu Jumal, ja temal, kes otsib seda kaitset, sünnibki püsida Sinu kaitse pühamus ja Su turva kindluses. Valgusta minu seesmist olemust, oo mu Issand, oma Ilmutuse Päevaallika hiilgusega, nii nagu Sa valgustasid mu välist olemust oma soosingu hommikuvalgusega.
(Source category: Hommikupalved) (Bahaiprayers.net ID: 3699)</p><hr />

<h2 class="list"><a href="../../../prayer/unsorted/et/bpn3700/">Prayer bpn3700 in Eesti</a></h2>
<p>Sinu armust olen tõusnud täna hommikul, oo mu Jumal, ja lahkunud kodust täielikult Sinule lootes ja end Sinu hoolde usaldades. Saada siis oma armu taevast mulle alla endapoolset õnnistust ning luba mul naasta turvaliselt koju, nii nagu Sa võimaldasid mul oma kaitse all sealt ka lahkuda, mõtted vankumatult Sinule kinnitatud. Pole muud Jumalat kui Sina, Ainus, Võrreldamatu, Kõiketeadev, Kõiges Tark.
(Source category: Hommikupalved) (Bahaiprayers.net ID: 3700)</p><hr />

<h2 class="list"><a href="../../../prayer/unsorted/et/bpn3701/">Prayer bpn3701 in Eesti</a></h2>
<p>Oo mu Jumal ja mu Meister! Olen Sinu teener ja Su teenri poeg. Olen tõusnud oma voodist sel koidutunnil, mil Sinu ainsuse Päevatäht on kiiranud Su tahte Koidikust ja valanud oma sära üle kogu maailma, nii nagu on määratud Su Seadluse Raamatutes. Kiitus olgu Sulle, oo mu Jumal, et oleme ärganud Sinu tundmise valguse sära peale. Saada siis meile alla seda, oo mu Issand, mis võimaldaks meil tulla toime kelletagi peale Sinu ning vabaneda kõigest kiindumusest muusse kui Sinusse.</p><hr />

<h2 class="list"><a href="../../../prayer/unsorted/et/bpn3702/">Prayer bpn3702 in Eesti</a></h2>
<p>Mu Jumal, keda ma palveldan ja jumaldan! Tunnistan Sinu ühtsust ja ainsust ja kinnitan Sinu ande nii minevikus kui ka praegusel ajal. Sina oled Kõikhelde, kelle halastuse ülevoolavad valingud on sadanud ühtviisi kõrgete ja alamate peale ning kelle armu hiilgust on poetatud nii kuulekaile kui ka mässulistele. Oo halastuse Jumal, kelle uksel on kummardunud maani halastuse tuumik ja kelle Usu pühamu ümber on tiirelnud armastav lahkus oma sisimas vaimus, me palume Sind, anudes Sinu iidset armu ja otsides Sinu praegust soosingut, et Sa oleksid halastav kõigile, kes on olemasolu maailma ilmingud ega keelaks neile oma armu valinguid oma päevil.</p><hr />

<h2 class="list"><a href="../../../prayer/unsorted/et/bpn3703/">Prayer bpn3703 in Eesti</a></h2>
<p>Oo Sina hea Issand! Oo Sina suuremeelne ja halastav! Me oleme Sinu läve teenrid, kes on kogunenud Sinu jumaliku ühtsuse kaitsva varju alla. Sinu halastuse päike särab kõigile ja Su helduse pilvedest sajab vihma kõikide peale. Sinu kingitused ümbritsevad kõiki, Su armastav kaitselmus toetab kõiki, Su kaitse varjab kõiki ja Su soosingu pilgud on suunatud kõigile. Oo Issand! Anna meile oma piirituid ande ja lase särada oma juhatuse valgusel. Valgusta silmi, rõõmusta südameid püsiva rõõmuga.</p><hr />

<h2 class="list"><a href="../../../prayer/unsorted/et/bpn3704/">Prayer bpn3704 in Eesti</a></h2>
<p>Oo Sina hea Issand! Oled loonud kogu inimkonna samast tüvest. Oled määranud, et kõik kuuluvad ühte perre. Sinu püha Palge ees on nad kõik Sinu teenrid ja terve inimkond on kogutud Su Palvela varju alla. Kõik on tulnud kokku Sinu Helduse Laua äärde ja kõik on saanud valgustatud Su Kaitselmuse valgusest. Oo Jumal! Sina oled kõigi vastu lahke, kannad hoolt kõigi eest, kaitsed kõiki, annad kõigile elu. Oled varustanud igaüht annete ja võimetega ning kõik on kastetud Su Halastuse Ookeani.</p><hr />

<h2 class="list"><a href="../../../prayer/unsorted/et/bpn3705/">Prayer bpn3705 in Eesti</a></h2>
<p>Au olgu Sulle, oo Jumal! Sina oled Jumal, kes oli olemas enne kõiki asju, kes eksisteerib pärast kõiki asju ja jääb kestma kõikide asjade järel. Sina oled Jumal, kes teab kõiki asju ning on kõrgemal kõikidest asjadest. Sina oled Jumal, kes kohtleb halastavalt kõiki, mõistab kohut kõigi üle ja kelle nägemus hõlmab kõike. Sina oled Jumal, minu Issand; Sina oled teadlik minu olukorrast ning tunnistajaks mu seesmisele ja välisele olemusele. Luba minule ja neile usklikele, kes on vastanud Sinu kutsele, oma andestust.</p><hr />

<h2 class="list"><a href="../../../prayer/unsorted/et/bpn3706/">Prayer bpn3706 in Eesti</a></h2>
<p>Oo Jumal, mu Jumal! Varja oma usaldatud teenreid isekuse ja kire pahede eest, hoia neid oma armastava headuse valvsa silma all igasuguse vimma, vihkamise ja kadeduse eest, turva neid oma hoole võitmatus kantsis ning tee neist oma hiilgavate märkide ilmingud, kes on kaitstud ebaluse noolte vastu. Valgusta nende palgeid oma jumaliku ühtsuse Päevaallikast voogavate säravate kiirtega, rõõmusta nende südameid oma pühast kuningriigist ilmutatud salmidega ning tugevda nende niudeid oma kõikeva litseva jõuga, mis tuleb Sinu auhiilguse riigist.</p><hr />

<h2 class="list"><a href="../../../prayer/unsorted/et/bpn3707/">Prayer bpn3707 in Eesti</a></h2>
<p>Oo Sina jumalik Kaitselmus, hoia ja varja meid! Oo Sina, kes Sa oled meie kilp, vabasta ja toeta meid! Hoia meid oma kaitse all ja päästa meid oma abiga kõigist õnnetusist. Sina oled tõesti ustav Hooldaja, nähtamatu Kaitsja, taevalik Hoidja, jumalik armastav Issand.
(Source category: Kaitse) (Bahaiprayers.net ID: 3707)</p><hr />

<h2 class="list"><a href="../../../prayer/unsorted/et/bpn3708/">Prayer bpn3708 in Eesti</a></h2>
<p>Oo mu Issand! Sina tead, et inimesed on piiratud valu ja õnnetustega ning ümbritsetud raskuste ja muredega. Iga katsumus ründab inimest ja iga kohutav ebaõnn tabab teda nagu mao rünnak. Tal ei ole muud varjualust ega pelgupaika kui Sinu turva, hoiu, valve ja eestkoste tiiva all. Oo Sina Armuline! Oo minu Issand! Tee oma turvast minu soomusrüü, oma hoiust minu kilp, alandlikkusest Sinu ainsuse uksel minu valvur ning oma eestkostest ja kaitsest minu kindlus ja elukoht.</p><hr />

<h2 class="list"><a href="../../../prayer/unsorted/et/bpn3709/">Prayer bpn3709 in Eesti</a></h2>
<p>Oo Jumal, mu Jumal! Ära ole minust kaugel, sest katsumus katsumuse järel on kogunenud mu ümber. Oo Jumal, mu Jumal! Ära jäta mind mu enda hooleks, sest äärmine ebaõnn on langenud mu osaks. Puhast piima, ammutatuna Sinu armastava lahkuse rinnast, anna mulle juua, sest janu on mu täielikult ära vaevanud. Oma halastuse tiibade varju alla võta mind, sest kõik mu õnnetused on mind ühiselt rünnanud. Hoia mind oma ülevuse trooni läheduses, silmitsi Sinu hiilguse märkide ilmutusega, sest viletsus on mind rängalt puudutanud.</p><hr />

<h2 class="list"><a href="../../../prayer/unsorted/et/bpn3710/">Prayer bpn3710 in Eesti</a></h2>
<p>Oo Sina, kelle katsumused on tervendavaks ravimiks neile, kes on Sinu lähedal, kelle mõõk on kõikide nende tuline ihaldus, kes Sind armastavad, kelle oda on selliste südamete armsaim soov, kes Sinu järele igatsevad, kelle määrus on ainus lootus neile, kes on ära tundnud Sinu tõe! Ma anun Sind, et Sa saadaksid oma jumaliku sulniduse ja oma palge auhiilguse sädeluse kaudu meile alla oma kõrguste riigist seda, mis võimaldaks meil pääseda Sinu lähedusse.</p><hr />

<h2 class="list"><a href="../../../prayer/unsorted/et/bpn3711/">Prayer bpn3711 in Eesti</a></h2>
<p>Kas on kedagi raskuste kõrvaldajat peale Jumala? Ütle: Kiidetud olgu Jumal! Tema on Jumal! Kõik on Tema teenrid ja kõik kuuletuvad Tema käsule.
(Source category: Katsumused ja raskused) (Bahaiprayers.net ID: 3711)</p><hr />

<h2 class="list"><a href="../../../prayer/unsorted/et/bpn3712/">Prayer bpn3712 in Eesti</a></h2>
<p>Anun Sind Sinu väe nimel, oo mu Jumal! Ära lase mulle katsumuste aegadel juhtuda midagi halba ning hoolimatuse hetkedel juhi mu samme õigesti oma inspiratsiooni abil. Sina oled Jumal, Sinul on võim teha seda, mida Sa soovid. Keegi ei saa Sinu tahtele vastu seista ega nurjata Sinu eesmärki.
(Source category: Katsumused ja raskused) (Bahaiprayers.net ID: 3712)</p><hr />

<h2 class="list"><a href="../../../prayer/unsorted/et/bpn3713/">Prayer bpn3713 in Eesti</a></h2>
<p>Oo Issand! Sina oled kõikide piinade Kõrvaldaja ja kõikide hädade Hajutaja. Sina oled see, kes peletab eemale kõik mured ja vabastab kõik orjad, kõikide hingede Lunastaja. Oo Issand! Vabasta mind oma armu läbi ning loe mind nende oma teenrite hulka, kes on saanud päästetud.
(Source category: Katsumused ja raskused) (Bahaiprayers.net ID: 3713)</p><hr />

<h2 class="list"><a href="../../../prayer/unsorted/et/bpn3714/">Prayer bpn3714 in Eesti</a></h2>
<p>Sina tead väga hästi, oo mu Jumal, et katsumused on langenud mu peale igast ilmakaarest ja keegi ei suuda neid hajutada ega muuta peale Sinu. Ma tean kindlalt oma armastusest Sinu vastu, et Sa ei lase ühelegi hingele iialgi osaks langeda katsumusi muidu kui vaid selleks, et ülendada tema seisust oma taevases Paradiisis ning tugevdada tema südant selles maapealses elus oma kõikevõitva võimuga, nii et ta ei kalduks selle maailma tühisuste poole.</p><hr />

<h2 class="list"><a href="../../../prayer/unsorted/et/bpn3715/">Prayer bpn3715 in Eesti</a></h2>
<p>Oo Issand, mu Jumal ja mu varjupaik hädas! Mu kilp ja kaitse raskusis! Mu asüül ja pelgupaik mure hetkel ning kaaslane mu üksinduses! Mu ahastuse trööst ja armastav sõber mu üksilduses! Mu kurbusevalude kõrvaldaja ja mu pattude andestaja! Pöördun täielikult Sinu poole, palavalt anudes Sind kogu oma südame, mõistuse ja keelega, et Sa kaitseksid mind kõige selle eest, mis on vastuolus Sinu tahtega sel Su jumaliku ühtsuse ajajärgul ning puhastaksid mind igast rüvetusest, mis takistab mul otsimast puhta ja plekituna Sinu armupuu varju.</p><hr />

<h2 class="list"><a href="../../../prayer/unsorted/et/bpn3716/">Prayer bpn3716 in Eesti</a></h2>
<p>Kõik kiitus olgu Sulle, oo mu Jumal, kes Sa oled kogu hiilguse ja majesteetlikkuse, suuruse ja au, ülemvõimu ja valitsuse, ülevuse ja armulisuse, aukartuse ja jõu Algallikas. Kel iganes Sa tahad, lased Sa läheneda oma Suurimale Ookeanile ning kellele iganes Sa soovid, osutad Sa au tunda oma Iidseimat Nime. Kõigist, kes on taevas ja maa peal, ei suuda keegi vastu seista Sinu sõltumatu tahte mõjule. Igavesest ajast oled Sa valitsenud kogu loodut ning säilitad igavesti oma ülemvalitsuse kõigi loodud asjade üle.</p><hr />

<h2 class="list"><a href="../../../prayer/unsorted/et/bpn3717/">Prayer bpn3717 in Eesti</a></h2>
<p>-Bahá’u’lláh
Ülistatud olgu Sinu nimi, oo Issand mu Jumal! Sina oled see, keda kõik palveldavad, kuid kes ei palvelda kedagi, kes on kõikide asjade Isand, kuid pole kellegi vasall, kes teab kõiki asju, kuid on kõigile tundmatu. Sina soovisid, et inimesed tunneksid Sind; seepärast lõid Sa ainsa sõnaga kogu loodu ja kujundasid maailmakõiksuse. Ei ole muud Jumalat peale Sinu, Kujundaja, Looja, Kõigevägevama, Võimsaima. Ma anun Sind sellesama ainsa sõna nimel, mis on säranud esile Sinu tahte taevarannal, et Sa lubaksid mul juua külluseni elavast veest, millega Sa oled värskendanud oma väljavalitute südameid ning elavdanud Sind armastavaid hingi, et võiksin alati ja igas olukorras pöörata oma palge täielikult Sinu poole.</p><hr />

<h2 class="list"><a href="../../../prayer/unsorted/et/bpn3718/">Prayer bpn3718 in Eesti</a></h2>
<p>Ülistus olgu Sulle, oo Issand mu Jumal! Ära alanda teda, kelle Sa oled ülendanud oma igikestva ülemvõimu läbi ega tõuka endast eemale teda, kellel Sa oled lasknud siseneda oma igaviku palvekotta. Kas Sa hülgad tema, oo mu Jumal, keda Sa oled varjanud oma Issandlikkusega, või pöördud ära temast, oo mu Soov, kellele Sa oled olnud pelgupaigaks? Kas võid madaldada teda, kelle Sa oled üles tõstnud või unustada tema, kellele Sa oled andnud võime Sind meenutada?</p><hr />

<h2 class="list"><a href="../../../prayer/unsorted/et/bpn3719/">Prayer bpn3719 in Eesti</a></h2>
<p>Tema on Jumal, ülendatud on Tema, armastava headuse ja helduse Issand! Au olgu Sulle, oo Sina mu Jumal, kõikvõimas Issand. Tunnistan Sinu kõikvõimsust ja vägevust, Sinu ülemvõimu ja armastavat headust, Sinu armu ja võimu, Sinu oleluse ainsust ja olemuse ühtsust, Sinu pühadust ja ülendatud seisundit kogu olemasolu maailma ja kõige selles oleva üle. Oo minu Jumal! Sina näed mind eraldununa kõigest muust peale Sinu, hoides Sinust kõvasti kinni ning pöördudes Su helduse ookeani, Su soosingu taeva ja Su armu Päevatähe poole.</p><hr />

<h2 class="list"><a href="../../../prayer/unsorted/et/bpn3720/">Prayer bpn3720 in Eesti</a></h2>
<p>Oo mu Jumal! Oo Sina pattude andestaja, kinkide annetaja, hädade hajutaja! Tõesti, ma anun Sind, et Sa andestaksid nende patud, kes on maha jätnud oma kehalise rüü ja tõusnud vaimsesse maailma. Oo mu Issand! Vabasta nad üleastumistest, hajuta nende mured ja muuda nende pimedus valguseks. Lase neil siseneda õnne aeda, puhasta neid kõige puhtama veega ja luba neil näha Sinu hiilgust kõige kõrgemal mäel.
(Source category: Lahkunuile) (Bahaiprayers.net ID: 3720)</p><hr />

<h2 class="list"><a href="../../../prayer/unsorted/et/bpn3721/">Prayer bpn3721 in Eesti</a></h2>
<p>Au olgu Sulle, oo mu Jumal! Tõesti, see Sinu teener ja see Sinu ümmardaja on ühinenud Su õnnistuse kaitse all ja liitunud ühte Su soosingu ning suuremeelsuse läbi. Oo Issand! Aita neid siin oma maailmas ja kuningriigis ning määra neile kõike head oma heldusest ja armust. Oo Issand! Tugevda neid kuulekuses Sinule ja aita neil Sind teenida. Luba neil saada Sinu nime tunnusmärkideks Sinu maailmas ja kaitse neid oma andidega, mis on ammendamatud nii selles kui ka tulevases ilmas.</p><hr />

<h2 class="list"><a href="../../../prayer/unsorted/et/bpn3722/">Prayer bpn3722 in Eesti</a></h2>
<p>Oo Jumal, mu Jumal! See Sinu ümmardaja kutsub Sind, pannes oma usalduse Sinule, pöörates oma palge Sinu poole, anudes Sind, et Sa valaksid tema peale oma taevalikke ande ning avaldaksid talle oma vaimseid saladusi ja heidaksid tema üle oma Jumaluse valgust. Oo mu Issand! Tee minu abikaasa silmad nägevaks. Rõõmusta tema südant Sinu tundmise valgusega, kütkesta tema meelt oma särava iluga, virguta tema hinge, ilmutades talle oma ilmseid hiilgusi. Oo mu Issand!</p><hr />

<h2 class="list"><a href="../../../prayer/unsorted/et/bpn3723/">Prayer bpn3723 in Eesti</a></h2>
<p>Oo Jumal! Kasvata seda väikest lapsukest oma armastuse põues ja anna talle piima oma kaitselmuse rinnast. Hari seda noort taime oma armastuse roosiaias ja aita tal kasvada, kastes teda oma helduse vihmahoogudega. Tee temast kuningriigi laps ja juhata ta oma taevasesse riiki. Sina oled Võimas ja Hea, ning Sina oled Annetaja, Suuremeelne, ületamatu helduse Issand.
(Source category: Lapsed ja noored) (Bahaiprayers.net ID: 3723)</p><hr />

<h2 class="list"><a href="../../../prayer/unsorted/et/bpn3724/">Prayer bpn3724 in Eesti</a></h2>
<p>Oo Jumal! Hari neid lapsi. Need lapsed on Sinu puuviljaaia taimed, Sinu niidu lilled, Sinu aia roosid. Lase oma vihmal sadada nende peale, pane Tõelisuse Päike paistma nende peale Sinu armastust. Luba oma tuulepuhangul värskendada neid, nii et nad võiksid saada õpetust, kasvada ja areneda ning ilmuda äärmises ilus. Sina oled Andja. Sina oled Kaastundlik.
(Source category: Lapsed ja noored) (Bahaiprayers.net ID: 3724)</p><hr />

<h2 class="list"><a href="../../../prayer/unsorted/et/bpn3725/">Prayer bpn3725 in Eesti</a></h2>
<p>Oo Jumal, juhata mind, kaitse mind, tee minust hiilgav lamp ja särav täht. Sina oled Vägev ja Võimas.
(Source category: Lapsed ja noored) (Bahaiprayers.net ID: 3725)</p><hr />

<h2 class="list"><a href="../../../prayer/unsorted/et/bpn3726/">Prayer bpn3726 in Eesti</a></h2>
<p>Oo mu Issand! Oo mu Issand! Ma olen õrnas eas laps. Toida mind oma halastuse rinnast, õpeta mind oma armastuse põues, hari mind oma juhenduse koolis ja arenda mind oma helduse varju all. Päästa mind pimedusest, tee minust särav valgus. Vabasta mind kurvastusest, muuda mind roosiaia lilleks. Luba mul saada teenriks Sinu lävel ning anna mulle õiglase meelelaad ja olemus. Tee minust helduse põhjus maailmale ja krooni mu pead igavese elu pärjaga.</p><hr />

<h2 class="list"><a href="../../../prayer/unsorted/et/bpn3727/">Prayer bpn3727 in Eesti</a></h2>
<p>Oo Issand! Tee see nooruk kiirgavaks ja osuta sellele vaesele olendile oma heldust. Lase talle osaks saada teadmisi, anna talle lisandunud jõudu igal hommikupuhtel ning valva teda oma kaitse varju all nii, et ta võiks vabaneda eksimusest, pühenduda Sinu Usu teenimisele, juhendada isemeelseid, juhtida õnnetuid, vabastada köidetuid ja äratada hoolimatuid, selleks et kõik võiksid saada õnnistatud Sinu meenutuse ja kiitusega. Sina oled Vägev ja Võimas.
(Source category: Lapsed ja noored) (Bahaiprayers.</p><hr />

<h2 class="list"><a href="../../../prayer/unsorted/et/bpn3728/">Prayer bpn3728 in Eesti</a></h2>
<p>Mu Issand! Mu Issand! Ma kiidan Sind ja tänan Sind selle eest, millega Sa oled soosinud oma alandlikku ümmardajat, oma orjatari, kes anub ja palub Sind härdalt, sest Sina oled tõesti juhatanud ta oma ilmsesse kuningriiki ning pannud ta kuulma oma ülevat kutset ses juhuslikus maailmas ning nägema Sinu märke, mis tõendavad Su võidurikka valitsuse ilmumist kõikide asjade üle. Oo mu Issand, pühendan Sinule selle, mis on minu rüpes. Lase tal siis olla kiiduväärne laps Sinu kuningriigis ja õnnerikas tänu Sinu soosingule ja suu- remeelsusele, ning areneda ja kasvada Su kasvatuse käe all.</p><hr />

<h2 class="list"><a href="../../../prayer/unsorted/et/bpn3729/">Prayer bpn3729 in Eesti</a></h2>
<p>Sina näed, oo Issand, meie härdalt paluvaid käsi sirutatuna üles Sinu heatahtlikkuse ja helduse taeva poole. Luba neil täituda Sinu annikuse ja rikkalike soosingute aaretest. Andesta meile ja meie isadele ja emadele ning vii täide see, mida me iganes oleme soovinud Su armu ja jumaliku külluse ookeanist. Võta vastu, oo meie südamete Armsaim, kõik meie teod oma rajal. Sina oled tõesti Kõikvõimas, Ülevaim, Võrreldamatu, Ainus, Andestav, Lahke.
(Source category: Vanemad) (Bahaiprayers.</p><hr />

<h2 class="list"><a href="../../../prayer/unsorted/et/bpn3730/">Prayer bpn3730 in Eesti</a></h2>
<p>Ma palun Sinu andestust, oo mu Jumal, ja anun armu moel, nagu Sa soovid, et Sinu teenrid Su poole pöörduksid. Ma palun, et Sa peseksid ära meie patud, nii nagu sobib Sinu Issandlikkusele ning andestaksid mulle, mu vanematele ja neile, kes on Sinu arvates astunud Su armastuse elukohta, viisil, mis on Sinu kõrgeima ülemvõimu vääriline ja Sinu taevase väe hiilguse kohane. Oo mu Jumal! Sa oled innustanud mu hinge esitama Sulle oma härrast palvet ning kui ei oleks Sind, ei hüüaks ma Sinu poole.</p><hr />

<h2 class="list"><a href="../../../prayer/unsorted/et/bpn3731/">Prayer bpn3731 in Eesti</a></h2>
<p>Oo Jumal, mu Jumal! Ma anun Sind Sinu tervenduse ookeani ja Sinu armu Päevatähe hiilguste ja Sinu Nime juures, mille läbi Sa alistasid oma teenrid, ning Sinu ülevaima Sõna läbitungiva jõu ja Sinu austusväärseima Sule võimsuse ja Sinu halastuse nimel, mis eelneb kogu loodule taevas ja maa peal, et Sa puhastaksid mind oma helduse veega igast kannatusest ja haigusest ning kõigest nõrkusest ja jõuetusest. Sina näed, oo mu Issand, oma anujat ootamas Sinu helduse uksel ja teda, kes on pannud oma lootused Sinule, klammerdumas Su suuremeelsuse köie külge.</p><hr />

<h2 class="list"><a href="../../../prayer/unsorted/et/bpn3732/">Prayer bpn3732 in Eesti</a></h2>
<p>Sinu nimi on minu tervendus, oo mu Jumal, ja Sinu meenutamine on minu ravim. Sinu lähedus on minu lootus ja armastus Sinu vastu on minu kaaslane. Sinu halastus minu peale on mu tervenemine ja abiks mulle nii selles kui ka tulevases maailmas. Sina oled tõesti Heldeim, Kõiketeadev, Kõiges Tark.
(Source category: Tervenemine) (Bahaiprayers.net ID: 3732)</p><hr />

<h2 class="list"><a href="../../../prayer/unsorted/et/bpn3733/">Prayer bpn3733 in Eesti</a></h2>
<p>Sina oled see, oo mu Jumal, kelle nimedega tervendatakse haigeid ja kosutatakse põduraid, antakse juua janustele ja rahustatakse haavunuid, juhatatakse eksinuid ja ülendatakse alandatuid, rikastatakse vaeseid ja õpetatakse rumalaid, valgustatakse süngeid ja rõõmustatakse kurbi, soojendatakse külmunuid ja tõstetakse üles rõhutud. Sinu nime läbi, oo mu Jumal, elustati kõik loodud asjad ning laotati laiali taevas ja loodi maa, ning kergitati üles pilved ja pandi need maa peale vihma sadama. See on tõesti Sinu armu märk kõikide oma olendite vastu.</p><hr />

<h2 class="list"><a href="../../../prayer/unsorted/et/bpn3734/">Prayer bpn3734 in Eesti</a></h2>
<p>Oo tõeotsija! Kui sa soovid, et Jumal avaks su silmad, pead sa Teda paluma, palvetama Tema poole ning suhtlema Temaga keskööl, öeldes:
Oo Issand, olen pööranud oma palge Sinu ainsuse kuningriigi poole ja sukeldunud Sinu halastuse ookeani. Oo Issand, valgusta mu silmi oma tulede nägemisega sel pimedal ööl ja tee mind õnnelikuks oma armastuse veiniga sel imelisel ajastul. Oo Issand, pane mind kuulma oma kutset ning ava mu palge ees oma taeva uksed, nii et võiksin näha Sinu auhiilguse valgust ja saada kütkestatud Sinu ilust.</p><hr />

<h2 class="list"><a href="../../../prayer/unsorted/et/bpn3735/">Prayer bpn3735 in Eesti</a></h2>
<p>Oma igaviku magusalt lõhnavaist ojadest anna mulle juua, oo mu Jumal, ja oma olemasolu puu viljadest võimalda mul maitsta, oo mu Lootus! Oma armastuse kristallselgetest allikatest lase mul võtta sõõm, oo mu Hiilgus, ning oma igikestva kaitselmuse varju alla luba mul jääda, oo mu Valgus! Sinu läheduse niitudel, Sinu juures, tee mind suuteliseks uitama, oo mu Kallim, ja oma halastuse trooni paremale käele pane mind istuma, oo mu Ihaldus! Oma rõõmu meeldivalt lõhnavaist tuultest lase ainsal puhangul puhuda mu üle, oo mu Siht, ja oma tõelisuse paradiisi kõrgustesse luba mul pääseda, oo mu Palveldatu!</p><hr />

<h2 class="list"><a href="../../../prayer/unsorted/et/bpn3736/">Prayer bpn3736 in Eesti</a></h2>
<p>Loo mulle puhas süda, oo mu Jumal, ja taasta minus rahulik südametunnistus, oo mu Lootus! Jõu vaimu läbi tugevda mind oma Usus, oo mu Kõigearmastatum, ja oma hiilguse valgusel näita mulle oma rada, oo Sina, mu ihalduse Eesmärk! Oma inimmõistust ületava väe võimuga tõsta mind üles oma pühaduse taevasse, oo mu olemasolu Allikas, ning oma igaviku tuulepuhangutest rõõmusta mind, oo Sina, kes Sa oled mu Jumal! Luba oma igikestvatel meloodiatel sisendada mulle rahu, oo mu Kaaslane, ja oma iidse palge rikkustel vabastada mind kõigest muust peale Sinu, oo mu Meister, ning oma rikundumatu Olemuse ilmutuse sõnumil tuua mulle rõõmu, oo Sina, kes Sa oled kõige ilmsem ilmsetest ja kõige peidetum peidetuist!</p><hr />

<h2 class="list"><a href="../../../prayer/unsorted/et/bpn3737/">Prayer bpn3737 in Eesti</a></h2>
<p>Ütle: Oo Jumal, mu Jumal! Ehi minu pead õigluse krooniga ja aseta mu oimule tõearmastuse ehe. Sina oled tõesti kõikide andide ja helduste Omaja.
(Source category: Vaimsed omadused) (Bahaiprayers.net ID: 3737)</p><hr />

<h2 class="list"><a href="../../../prayer/unsorted/et/bpn3738/">Prayer bpn3738 in Eesti</a></h2>
<p>Oo mu Jumal! Tee oma ilu mu toiduks ja oma juuresolek mu joogiks ning oma meelehea mu lootuseks ja Sinu kiitmine mu tegevuseks ja Sinu meenutamine mu kaaslaseks ja Su ülemvõimu jõud mu abiliseks ning oma eluase mu koduks ja minu elukoht paigaks, mille Sa oled puhastanud nende peale pandud kitsendustest, kes on nagu looriga eraldatud Sinust. Sina oled tõesti Kõigevägevam, Kõikhiilgav, Kõige Võimsam.
(Source category: Vaimsed omadused) (Bahaiprayers.net ID: 3738)</p><hr />

<h2 class="list"><a href="../../../prayer/unsorted/et/bpn3739/">Prayer bpn3739 in Eesti</a></h2>
<p>Võimalda mul, oo mu Jumal, saada täies mõõdus Sinu armastust ja heasoovlikkust ning vaimusta meie südameid oma särava valguse kütkestusega, oo Sina, kes Sa oled Ülim Tõend ja Kõikülistatud. Saada alla minu peale oma elustavaid tuulepuhanguid nii päeval kui ööl oma armulisuse märgiks, oo helduse Issand. Ma ei ole teinud midagi, oo mu Jumal, et pälvida Sinu palge nägemist, ning tean kindlalt, et isegi kui ma elaksin seni, kuni püsib maailm, ei õnnestuks mul sooritada ühtki tegu, mis seda õigust vääriks, sest teenri seisusest jääb alati väheseks, et pääseda Sinu pühale õuele, kui just mitte Sinu enda heldus minuni ei küündi või Sinu õrn halastus mind ei täida või Sinu armastav headus mind ei ümbritse.</p><hr />

<h2 class="list"><a href="../../../prayer/unsorted/et/bpn3740/">Prayer bpn3740 in Eesti</a></h2>
<p>Oo Jumal! Värskenda ja rõõmusta minu hinge! Puhasta mu süda! Valgusta mu võimeid! Usaldan Sinu kätte kõik oma asjad. Sina oled mu Teejuht ja Varjupaik. Ma pole enam murelik ega kurb, vaid olen õnnelik ja rõõmus. Oo Jumal! Ma pole enam täis ärevust ega lase muredel kimbutada end. Ma ei viibi elu ebameeldivatel asjadel. Oo Jumal! Sina oled mulle suuremaks sõbraks kui ma ise. Pühendan end Sulle, oo Issand.
(Source category: Vaimsed omadused) (Bahaiprayers.</p><hr />

<h2 class="list"><a href="../../../prayer/unsorted/et/bpn3741/">Prayer bpn3741 in Eesti</a></h2>
<p>Oo mu Jumal, mu Meister, mu ihalduse Siht! See Sinu teener tahab magada Sinu halastuse varjus ja puhata Sinu armu taevalaotuse all, anudes Su hoolt ja kaitset. Ma palun Sind, oo mu Issand, et Sinu alati ärkvelolev silm valvaks mu silmi nägemast midagi muud peale Sinu. Tugevda siis nende nägemist, et nad võiksid tajuda Sinu märke ja näha Sinu Ilmutuse taevaranda. Sina oled see, kelle kõikvõimsuse avalduste ees on värisenud jõu täiuslik olemus.</p><hr />

<h2 class="list"><a href="../../../prayer/unsorted/et/bpn3742/">Prayer bpn3742 in Eesti</a></h2>
<p>Kuidas võin ma uinuda, oo Jumal mu Jumal, kui Sind igatsevate silmad on ärkvel Sinust lahusoleku tõttu, ja kuidas võin ma heita puhkama, kui valust vaevatud, olles kaugel Sinu lähedusest? Ma olen usaldanud, oo mu Issand, oma vaimu ja kogu oma olemuse Su väe ja kaitse paremasse kätte ning asetan oma pea padjale Sinu jõul, tõstes selle sealt jälle üles vastavalt Su tahtele ja meeleheale. Sina oled tõepoolest Kaitsja, Hoidja, Kõigevägevam, Võimsaim.</p><hr />

<h2 class="list"><a href="../../../prayer/unsorted/et/bpn3743/">Prayer bpn3743 in Eesti</a></h2>
<p>Au olgu Sulle, oo Jumal, et Sa oled avaldanud armastust inimkonna vastu. Oo Sina, kes Sa oled meie elu ja valgus, juhi oma teenreid oma rajal ja tee meid rikkaiks Sinus ning vabaks kõigest muust peale Sinu. Oo Jumal, õpeta meile oma ainsust ja anna meile mõistmist oma ühtsusest, et me ei märkaks kedagi teist peale Sinu. Sina oled Armuline, helduse Andja! Oo Jumal, sütita oma kallite südameis armastuse leek, mis hävitaks mõtted kõigest muust peale Sinu.</p><hr />

<h2 class="list"><a href="../../../prayer/unsorted/et/bpn3744/">Prayer bpn3744 in Eesti</a></h2>
<p>Oo mu Jumal! Oo mu Jumal! Liida ühte oma teenrite südamed ja avalda neile oma suur eesmärk! Järgigu nad Sinu käske ja püsigu Sinu seaduses. Aita neid, oo Jumal, nende püüdluses ning anna neile jõudu Sind teenida. Oo Jumal! Ära jäta neid omapead, vaid juhi nende samme oma teadmiste valgusega ja rõõmusta nende südameid oma armastusega. Tõesti, Sina oled nende Aitaja ja nende Issand.
(Source category: Ühtsus) (Bahaiprayers.net ID: 3744)</p><hr />

<h2 class="list"><a href="../../../prayer/unsorted/et/bpn3745/">Prayer bpn3745 in Eesti</a></h2>
<p>Oo mu Jumal! Oo mu Jumal! Tõesti, ma hüüan Sind ja palun härdalt Sinu künnisel, et Sa annaksid neile hingedele kogu oma õnnistuse. Valmista neid ette oma soosinguks ja tõeks. Oo Issand! Ühenda ja seo ühte südamed, liida hinged kokku kooskõlas ja tee meeled elavaks oma pühaduse ning ainsuse märkide kaudu. Oo Issand! Muuda need näod kiirgavaks oma ühtsuse valgusega. Tugevda oma teenrite niudeid Sinu kuningriigi teenimisel. Oo Issand, Sina lõpmatu armu valdaja!</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
