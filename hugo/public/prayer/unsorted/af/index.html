<!DOCTYPE html>
<html><head>
	<meta charset="utf-8">
	<title>devotional.gq - Afrikaans</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>Afrikaans</h1>

<a href="../../../prayer/unsorted/">&lt;&lt; unsorted</a>

<div id="inner">


<h2 class="list"><a href="../../../prayer/unsorted/af/bpn3131/">Prayer bpn3131 in Afrikaans</a></h2>
<p>My God, my Vereerde Een, my Koning, my Begeerte! Watter tong kan my dank aan U te kenne gee? Ek was agteloos, U het my opgewek. Ek het van u weggedraai, U het my genadiglik gehelp om na U toe te draai. Ek was soos een wat dood was, U het my met die lewenswater verkwik. Ek was verlep, U het my opgewek met die hemelse stroom van U mededelinge wat van die Pen van die Algenadige uitgevloei het.</p><hr />

<h2 class="list"><a href="../../../prayer/unsorted/af/bpn3132/">Prayer bpn3132 in Afrikaans</a></h2>
<p>O U Wie se aangesig die oogmerk van my huldiging is, Wie se prag my toevlugsoord is, Wie se woning my doel is, Wie se roem my hoop is, Wie se voorsiening my metgesel is, Wie se liefde die oorsaak van my bestaan is, Wie se melding my troos is, Wie se nabyheid my begeerte is, Wie se aanwesigheid my dierbaarste wens en hoogste strewe is, ek smeek U om nie daardie dinge wat U beskik het vir die uitverkorenes onder U dienaars van my te weerhou nie.</p><hr />

<h2 class="list"><a href="../../../prayer/unsorted/af/bpn3133/">Prayer bpn3133 in Afrikaans</a></h2>
<p>Here! Armsalig is ons, verleen ons U guns; arm, skenk ons &rsquo;n gedeelte van die oseaan van U rykdom; behoeftig, bevredig ons; vernederd, gee ons U luister. Die voëls van die lug en die diere van die veld ontvang elke dag hulle voedsel van U, en alle skepsels neem deel aan U versorging en U vriendelike goedheid.
Ontneem nie hierdie swak een U wonderbaarlike genade nie, en vergun deur U mag U goedertierenheid aan hierdie hulpelose siel.</p><hr />

<h2 class="list"><a href="../../../prayer/unsorted/af/bpn3134/">Prayer bpn3134 in Afrikaans</a></h2>
<p>Verwyder nie, o Here, die feestelike tafel wat in U naam gesprei is nie, en doof nie die brandende vlam uit wat deur U onuitblusbare vuur aangesteek is nie. Weerhou nie die vloei van daardie lewende water van U wat ruis met die melodie van U heerlikheid en U aandenking nie, en ontneem nie U dienaars die welriekendheid van U soet smaaklikhede wat die geur van U liefde uitadem nie.</p><hr />

<h2 class="list"><a href="../../../prayer/unsorted/af/bpn3135/">Prayer bpn3135 in Afrikaans</a></h2>
<p>O God, lei my, beskerm my, verlig die lamp van my hart, en maak my &rsquo;n skitterende ster. U is die Magtige en die Kragtige.
(Source category: Kinders) (Bahaiprayers.net ID: 3135)</p><hr />

<h2 class="list"><a href="../../../prayer/unsorted/af/bpn3136/">Prayer bpn3136 in Afrikaans</a></h2>
<p>O U suiwere God! Ek is &rsquo;n klein kind; gee dat die bors van U vriendelike goedheid dié bors mag wees wat ek bemin; laat my gevoed wees met die boesem van U kennis, en verleen my edelheid en wysheid terwyl ek nog &rsquo;n kind is.
O U die Selfvoldoende God! Maak my &rsquo;n vertroude van die Koninkryk van die Ongesiene. Voorwaar, U is die Magtige, die Sterke.
(Source category: Kinders) (Bahaiprayers.</p><hr />

<h2 class="list"><a href="../../../prayer/unsorted/af/bpn3137/">Prayer bpn3137 in Afrikaans</a></h2>
<p>O my Here! O my Here!
Ek is &rsquo;n kind van teer jare. Voed my uit die bors van U genade, lei my op in die boesem van U liefde, voed my op in die skool van U leiding en ontwikkel my onder die skaduwee van U mildheid. Bevry my van duisternis, maak my &rsquo;n skitterende lig; maak my van ongelukkigheid vry, maak my &rsquo;n blom van die roostuin; laat my &rsquo;n dienaar van U drumpel word en ken aan my die aanleg en geaardheid van die regskapenes toe; maak my &rsquo;n aanleiding tot mildheid aan die menslike wêreld en bekroon my hoof met die kroon van die ewige lewe.</p><hr />

<h2 class="list"><a href="../../../prayer/unsorted/af/bpn3138/">Prayer bpn3138 in Afrikaans</a></h2>
<p>O God! Voed hierdie kinders op. Hierdie kinders is die plante van U boord, die blomme van U weiveld, die rose van U tuin. Laat U luggie hulle verfris sodat hulle mag opgelei word, groei en ontwikkel en in die uiterste prag verskyn. U is die Gewer. U is die Medelydende.
(Source category: Kinders) (Bahaiprayers.net ID: 3138)</p><hr />

<h2 class="list"><a href="../../../prayer/unsorted/af/bpn3139/">Prayer bpn3139 in Afrikaans</a></h2>
<p>O God! Maak hierdie klein Bába groot in die boesem van U liefde en gee dit melk van die bors van U Voorsienigheid. Kweek hierdie fris plant in die roostuin van U en help dit om deur die buie van U milddadigheid te groei. Maak dit &rsquo;n kind van die Koninkryk en lei dit na die ryk van U hemel. U is sterk en vriendelik, en U is die Skenker, die Vrygewige, die Here van alles-oortreffende milddadigheid.</p><hr />

<h2 class="list"><a href="../../../prayer/unsorted/af/bpn3141/">Prayer bpn3141 in Afrikaans</a></h2>
<p>Verheerlik sy U Naam, o my God, omdat U die Dag geopenbaar het wat die Koning van Dae is, die Dag wat U aan U Uitverkorenes en U Profete in U mees voortreflike Tafels aangekondig het, die Dag waarop U die prag van die glorie van al U name op alle geskape dinge uitgestraal het. Groot is die geluksaligheid van wie ook hom in U rigting ingestel het, en in U teenwoordigheid ingegaan het, en die nadrukke van U stem gevang het.</p><hr />

<h2 class="list"><a href="../../../prayer/unsorted/af/bpn3142/">Prayer bpn3142 in Afrikaans</a></h2>
<p>Glorie sy aan U, o Here my God! Verneder nie hom wat U deur die krag van U ewigdurende oppermag verhef het nie, en verwyder nie ver van U hom wat U die tabernakel van U ewigheid laat ingaan het nie. Sou U, o my God, hom wat U met U heerskappy oorskadu het verwerp, en sou U hom van U afwys, o my Begeerte, vir wie U &rsquo;n skuilplek was?</p><hr />

<h2 class="list"><a href="../../../prayer/unsorted/af/bpn3143/">Prayer bpn3143 in Afrikaans</a></h2>
<p>Hy is God, verhewe is Hy, die Here van vriendelike goedheid en mildheid!
Glorie sy aan U, U, o my God, die Here Alvermoënd. Ek getuig van U alvermoëndheid en van U mag, U oppermag en U vriendelike goedheid, U genade en U krag, die eenheid van U Bestaan en die eenheid van U Wese, U heiligheid en verhewenheid bo die wêreld van bestaan en alles wat daarin is.
O my God!</p><hr />

<h2 class="list"><a href="../../../prayer/unsorted/af/bpn3144/">Prayer bpn3144 in Afrikaans</a></h2>
<p>O my God! O U de vergewer van sondes, skenker van gawes, verdrywer van smart!
Voorwaar, ek smeek U om die sondes te vergewe van dié wat die liggaamlike gewaad agtergelaat het en na die geestelike wêreld opgevaar het.
O my Here! Reinig hulle van oortredinge, verdryf hulle verdriet en verander hulle duisternis in lig. Laat hulle die tuin van geluk binnegaan, reinig hulle met die allersuiwerste water, en gee dat hulle U luister op die hoogste berg aanskou</p><hr />

<h2 class="list"><a href="../../../prayer/unsorted/af/bpn3145/">Prayer bpn3145 in Afrikaans</a></h2>
<p>O my God, my Meester, die Doel van my begeerte! Hierdie dienskneg van U verlang om te slaap in die skuiling van U ontferming en te rus onder die dak van U genade, smekend om U sorg en U beskerming.
Ek smeek U, o my Here, by U oog wat nie slaap nie, om my oë te behoed dat hulle niks buiten U sien nie. Vertsterk dan hulle visie sodat hulle U tekens mag gewaar, en die Horison van U Openbaring aanskou.</p><hr />

<h2 class="list"><a href="../../../prayer/unsorted/af/bpn3146/">Prayer bpn3146 in Afrikaans</a></h2>
<p>Hoe kan ek verkies om te slaap, o God, my God, terwyl die oë van diegene wat na U verlang slapeloos is vanweë hulle afsondering van U; en hoe kan ek my neerlê solank die siele van U liefhebbers swaar gekwel is in hulle afgeleënheid van U aanwesigheid?
Ek het, o my Here, my gees en my hele wese in die regterhand van U mag en U beskerming toevertrou, en deur U krag lê ek my kop op my kussing neer en hef dit op volgens U wil en U welbehae.</p><hr />

<h2 class="list"><a href="../../../prayer/unsorted/af/bpn3147/">Prayer bpn3147 in Afrikaans</a></h2>
<p>O soeker van die Waarheid! As u verlang dat God u oog mag oopmaak, moet u God smeek, Hom aanbid en met Hom middernagtelike gemeenskap hê, en sê:
O Here, ek het my aangesig na U koninkryk van eenheid gekeer en is verdiep in die see van U genade. O Here, verlig my oë deur U ligte in hierdie donker nag te aanskou, en maak my in hierdie wonderike gety gelukkig deur die wyn van U liefde.</p><hr />

<h2 class="list"><a href="../../../prayer/unsorted/af/bpn3148/">Prayer bpn3148 in Afrikaans</a></h2>
<p>Verheerlik sy U, o Here my God! Ek smeek U by U Uitverkorenes, en by die Draers van Wat U aan Hulle toevertrou het, en by Hom Wat U verorden het om die Seël van U Profete en U Boodskappers te wees, om U aandenking my deelgenoot te maak, en U liefde my oogmerk, en U aangesig my doel, en U naam my lamp, en U wens my begeerte, en U plesier my behae.</p><hr />

<h2 class="list"><a href="../../../prayer/unsorted/af/bpn3149/">Prayer bpn3149 in Afrikaans</a></h2>
<p>Ek is hy, o me Here, wat sy aangesig teenoor U gerig het, en sy hoop op die wonders van U genade en die openbaringe van U mildheid gevestig het. Ek bid U dat U nie sal duld dat ek teleurgesteld van die deur van U genade sal wegdraai nie, en my ook nie aan diegene van U skepsels wat U Saak ontken het, sal oorlaat nie.
Ek is, o my God, U dienaar en die seun van U dienaar.</p><hr />

<h2 class="list"><a href="../../../prayer/unsorted/af/bpn3150/">Prayer bpn3150 in Afrikaans</a></h2>
<p>U sien my, O my Here, met my aangesig na die hemel van U mildheid en na die oseaan van U begunstiging gewend, onttrek aan alles behalwe U. Ek smeek U, by die prag van die Son van U openbaring op Sinaï, en die luister van die Sfeer van U genade wat skyn uit die horison van U Naam, die Altyd-Vergewende, om my ontferming oor my te hê. Skryf neer, dan, vir my met U pen van glorie dit wat my deur U Naam in die wêreld van die skepping sal verhef.</p><hr />

<h2 class="list"><a href="../../../prayer/unsorted/af/bpn3151/">Prayer bpn3151 in Afrikaans</a></h2>
<p>Verheerlik sy U Naam, o my God en die God van alle dinge, my Glorie en die Glorie van alle dinge, my Begeerte en die Begeerte van alle dinge, my Sterkte en die Sterkte van alle dinge, my Koning en die Koning van alle dinge, my Besitter en die Besitter van alle dinge, my Doel en die Doel van alle Dinge, my Beweger en die Beweger van alle dinge! Laat my nie, ek smeek U, teruggehou word van die oseaan van U tere barmhartigheid nie, nòg ver verwyder wees van die oewers van nabyheid aan U nie.</p><hr />

<h2 class="list"><a href="../../../prayer/unsorted/af/bpn3152/">Prayer bpn3152 in Afrikaans</a></h2>
<p>O U vergewende Here! U is die skuilplek van al hierdie U diensknegte. U ken die geheime en is bewus van alle dinge. Ons is almal hulpeloos, en U is die Magtige, die Alvermoënde. Ons is almal sondaars, en U is die Vergewer van sondes, die Barmhartige, die Medelydende. O Here, kyk nie na ons tekortkominge nie. Handel met ons volgens U genade en mildheid. Ons tekortkominge is veel, maar die oseaan van U vergifnis is grensloos.</p><hr />

<h2 class="list"><a href="../../../prayer/unsorted/af/bpn3153/">Prayer bpn3153 in Afrikaans</a></h2>
<p>O God, my God! Ek smeek U by die oseaan van U genesing, en by die luister van die Dagster van U guns, en by U Naam waardeur U U diensknegte getem het, en by die deurdringende mag van U mees verhewe Woord en die krag van U mees grootse Pen, en by U genade, wat die skepping van almal wat in die hemel en op die aarde is, vooruitgegaan het, om my met die waters van U mildheid te suiwer van elke kwelling en aandoening, en van alle swakte en kragteloosheid.</p><hr />

<h2 class="list"><a href="../../../prayer/unsorted/af/bpn3154/">Prayer bpn3154 in Afrikaans</a></h2>
<p>U naam is my genesing, o my God, en aandenking aan U is my geneesmiddel. Nabyheid aan U is my hoop, en liefde vir U is my metgesel. U genade aan my is my genesing en my steun sowel in hierdie wêreld as in die komende. U is voorwaar die Almilddadige, die Alwetende, die Alwyse.
(Source category: Genesing) (Bahaiprayers.net ID: 3154)</p><hr />

<h2 class="list"><a href="../../../prayer/unsorted/af/bpn3155/">Prayer bpn3155 in Afrikaans</a></h2>
<p>Geloof sy U, o Here my God! Ek smeek U by U Allergrootste Naam, waardeur U U dienaars opgewek het en U stede opgebou het, en by U voortreflikste titels, en U mees verhewe eienskappe, om U mense te help om hulle in die rigting van U menigvuldige mildhede te wend, en hulle aangesigte na die Tabernakel van U wysheid te rig. Genees U die siektes wat die siele aan elke kant aangeval het, en hulle teruggehou het om hulle blik te rig na die Paradys wat in die beskutting van U oorskaduende Naam lê, wat U beskik het om de Koning van alle name te wees van almal wat in die hemel is en almal wat op aarde is.</p><hr />

<h2 class="list"><a href="../../../prayer/unsorted/af/bpn3156/">Prayer bpn3156 in Afrikaans</a></h2>
<p>Glorie sy aan U, o Here my God! Ek smeek U by U Naam, waardeur U die vaandels van U leiding omhoog gehef het, en die glans van U vriendelike goedheid uitgestraal het, en die oppermag van U Heerskappy bekend gemaak het; waardeur die lamp van U name binne die nis van U eienskappe verskyn het, en Hy Wat die Tabernakel van U eenheid en die Openbaring van afgetrokkenheid is, voortgeskyn het; waardeur die weë van U leiding bekend gemaak is, en die paaie van U welbehae afgemerk is; waardeur die fondamente van afwyking laat bewe is, en die tekens van slegtigheid afgeskaf is; waardeur die fonteine van wysheid uitgebars het, en die hemelse tafel daal is; waardeur U U dienaars bewaar het en U genesing toegestaan het; waardeur U U barmhartighede aan U dienaars bewys het en U vergifnis onder U skepsels bekend gemaak het - ek smeek U om hom veilig te bewaar wat vasgehou het en na U teruggekom het, en U genade omklem het, en die soom van U liefderyke voorsorg gegryp het.</p><hr />

<h2 class="list"><a href="../../../prayer/unsorted/af/bpn3157/">Prayer bpn3157 in Afrikaans</a></h2>
<p>O U vriendelike Here! O U Wat vrygewig en genadig is! Ons is die dienaars van U drumpel en het vergader onder die beskuttende skaduwee van U goddelike eenheid. Die son van U genade skyn oor almal, en die wolke van U mildheid stroom op almal neer. U gawes omring almal, U liefderyke voorsienigheid steun almal, U beskerming oorskadu almal, en die blikke van U begunstiging is op almal gerig. O Here!</p><hr />

<h2 class="list"><a href="../../../prayer/unsorted/af/bpn3158/">Prayer bpn3158 in Afrikaans</a></h2>
<p>O U medelydende Here, U Wat vrygewig en bekwaam is! Ons is dienaars van U wat onder U voorsiening skuil. Werp U gunstige blik op ons. Gee lig aan ons oë, gehoor aan ons ore, en insig en liefde aan ons harte. Maak ons siele vreugdevol en gelukkig deur U blye tydinge. O Here! Wys vir ons die baan van U koninkryk, en laat ons almal deur die asem van die Heilige Gees herlewe.</p><hr />

<h2 class="list"><a href="../../../prayer/unsorted/af/bpn3159/">Prayer bpn3159 in Afrikaans</a></h2>
<p>O U vriendelike Here! U het die hele mensheid van dieselfde oorspronklike stam geskape. U het verorden dat almal aan dieselfde huishouding sal behoort. In U Heilige Teenwoordigheid is hulle almal U dienaars, en die hele mensdom word onder U Tabernakel beskut; almal het aan U Tafel van Mildheid bymekaar gekom; almal is verlig deur die lig van U Voorsiening.
O God! U is liefdevol aan almal, U het vir almal gesorg, beskerm almal, ken die lewe aan almal toe.</p><hr />

<h2 class="list"><a href="../../../prayer/unsorted/af/bpn3160/">Prayer bpn3160 in Afrikaans</a></h2>
<p>My God, Wat ek aanbid en vereer! Ek getuig van U eenheid en U enkelvoudigheid, en erken U gawes, beide in die verlede en in die hede. U is die Almilddadige, die oorvloeiende buie van Wie se genade op hoog en laag gelyk afgereent het, en die prag van Wie se guns oor albei die gehoorsame en die weerspannige uitgestraal het.
O God van genade, voor Wie se deur die kern van genade neergebuig het, en rondom die heiligdom van Wie se Saak vriendelike goedheid, in sy innigste gees, rondgedraai het, ons smeek U, biddende om U welwillendheid van ouds, en soekende U hedendaagse guns, dat U U oor almal mag ontferm wat die openbaringe van die wêreld van wese is, en weier hulle nie die uitstortinge van U genade in U dae nie.</p><hr />

<h2 class="list"><a href="../../../prayer/unsorted/af/bpn3161/">Prayer bpn3161 in Afrikaans</a></h2>
<p>Geloof sy U Naam, o Here my God! Duisternis het op elke land geval, en die magte van onheil het al die nasies omring. Deur hulle gewaar ek, egter, die prag van U wysheid, en onderskei die luister van die lig van U voorsiening.
Hulle wat as &rsquo;t ware deur &rsquo;n sluier van U uitgesluit is, het gemeen dat hulle die mag het om U lig uit te doof, en om U vuur the blus, en om die winde van U genade stil te maak.</p><hr />

<h2 class="list"><a href="../../../prayer/unsorted/af/bpn3162/">Prayer bpn3162 in Afrikaans</a></h2>
<p>O U barmhartige God! O U Wat magtig en kragtig is! O U die mees vriendelike Vader! Hierdie dienaars het bymekaar vergader en wend hulle na U, smeek U drumpel, begeer U eindelose mildhede vanuit U groot versekering. Hulle het geen voorneme behalwe U welbehae nie. Hulle het geen bedoeling behalwe diens aan die wêreld van die mensheid nie.
O God! Maak hierdie versameling luisterryk. Maak die harte barmhartig. Verleen die goedertoerenheid van die Heilige Gees.</p><hr />

<h2 class="list"><a href="../../../prayer/unsorted/af/bpn3163/">Prayer bpn3163 in Afrikaans</a></h2>
<p>O U vriendelike Here! Hierdie is U dienaars wat in hierdie vergadering bymekaar gekom het, na U Koninkryk gekeer het en behoefte het aan U skenking en seëning. O U God! Openbaar en maak die tekens van U eenheid duidelik wat neergelê is in al die werklikhede van die lewe. Onthul en ontvou die deugde wat U in hierdie menslike werklikhede verberg en versteek het.
O God! Ons is soos plante, en U mildheid is soos die reën; verfris en laat hierdie plante groei deur U skenking.</p><hr />

<h2 class="list"><a href="../../../prayer/unsorted/af/bpn3164/">Prayer bpn3164 in Afrikaans</a></h2>
<p>O my God! O my God! Voorwaar, hierdie dienaars keer na U toe, en smeek U koninkryk van genade. Voorwaar, hulle is aangetrokke deur U heiligheid en gloeiend gemaak deur die vuur van U liefde, soek bevestiging van U wonderbaarlike koninkryk, en hoop op die bereiking van U hemelse ryk. Voorwaar, hulle verlang na die afdaling van U skenking, en begeer verligting van die Son van Werklikheid. O Here! Maak hulle stralende lampe, barmhartige tekens, vrugbare bome en skynende sterre.</p><hr />

<h2 class="list"><a href="../../../prayer/unsorted/af/bpn3165/">Prayer bpn3165 in Afrikaans</a></h2>
<p>O U vergewende God! Hierdie dienaars wend hulle na U koninkryk, soekende na U genade en mildheid. O God! Maak hulle harte goed en suiwer sodat hulle U liefde waardig mag word. Reinig en heilig die geeste dat die lig van die Son van Werklikheid oor hulle mag skyn. Reinig en heilig die oë dat hulle U lig mag gewaar. Reinig en heilig die ore sodat hulle die roepstem van U koninkryk mag hoor.</p><hr />

<h2 class="list"><a href="../../../prayer/unsorted/af/bpn3166/">Prayer bpn3166 in Afrikaans</a></h2>
<p>Ek het onder U beskutting ontwaak, o my God, en dit pas hom wat daardie beskutting soek, om in die Heiligdom van U beskerming en die Vesting van U verdediging te bly. Verlig my innerlike wese, o my Here, met die prag van die Daeraad van U Openbaring, net soos U my uiterlike wese met die môrelig van U guns verlig het.
(Source category: Oggend) (Bahaiprayers.net ID: 3166)</p><hr />

<h2 class="list"><a href="../../../prayer/unsorted/af/bpn3167/">Prayer bpn3167 in Afrikaans</a></h2>
<p>Ek het vanoggend deur U genade opgestaan, o my God, het my huis verlaat, vol vertroue in U, en het myself toevertrou aan U sorg. Laat daal dan uit die hemel van U genade, &rsquo;n seën van U sy op my en stel my in staat om terug te keer huistoe, net soos U my in staat gestel het om onder U beskerming uit te gaan, met my gedagtes standvastig op U gevestig.</p><hr />

<h2 class="list"><a href="../../../prayer/unsorted/af/bpn3168/">Prayer bpn3168 in Afrikaans</a></h2>
<p>Ek gee lof aan U, o my God, dat U my uit my slaap wakker gemaak het, en my ná my verdwyning voortgebring het, en my uit my slaap opgehef het. Ek het vanoggend ontwaak met my gesig na die luister van die Dagster van U Openbaring gerig. Waardeur die hemele van U mag en U majesteit verlig is, erken U tekens, glo in U Boek, en hou vas aan U koord.</p><hr />

<h2 class="list"><a href="../../../prayer/unsorted/af/bpn3169/">Prayer bpn3169 in Afrikaans</a></h2>
<p>Verheerlik sy U Naam, o Here my God! U is Hy Wat alle dinge aanbid en Wat niemand aanbid nie, Wat die Here van alle dinge is en die kneg van niemand nie, Wat alle dinge is en deur geeneen geken word nie. U wou Uself aan die mens bekend maak; daarom het U, deur middel van &rsquo;n woord uit U mond, die skepping in die lewe geroep en die heelal gevorm.</p><hr />

<h2 class="list"><a href="../../../prayer/unsorted/af/bpn3170/">Prayer bpn3170 in Afrikaans</a></h2>
<p>Alle lof, o my God, sy aan U Wat die Bron van alle glorie en majesteit is, van grootheid en eer, van oppermag en heerskappy, van verhewenheid en welwillendheid, van ontsag en mag. Wie U ook al wil maak U om tot die Allergrootste Oseaan te nader, en aan wie U ook al begeer, verleen U die eer van herkenning van U Alleroudste Naam. Van almal wat in die hemel en op aarde is, kan geeneen die werking van U oppermagtige Wil weerstaan nie.</p><hr />

<h2 class="list"><a href="../../../prayer/unsorted/af/bpn3171/">Prayer bpn3171 in Afrikaans</a></h2>
<p>Verheerlik sy U, o Here my God! Ek gee U dank dat U my in staat gestel het om die Openbaarwording van Uself te herken, en dat U my van U vyande afgesny het, en voor my oë hulle misdade en bose werke in U dae blootgelê het, en my van alle gehegtheid aan hulle onstlae gemaak het, en my geheel na U genade en milddadige gunsbewyse laat wend het. Ek betuig U ook dank, dat U uit die wolke van U wil, dit op my laat daal het wat my só geheilig het van die wenke van die ongelowiges en die sinspelings van die dwalers, dat ek my hart stewig aan U vasgeheg het, en van diegene wat die lig van U gelaat ontken het gevlug het.</p><hr />

<h2 class="list"><a href="../../../prayer/unsorted/af/bpn3172/">Prayer bpn3172 in Afrikaans</a></h2>
<p>In die Naam van God, die Allerhoogste! Verheerlik en geprys sy U, Here, God, die ALvermoënde! U voor Wie se wysheid die verstandige te kort kom en faal, voor Wie se kennis die geleerde sy onkunde bely, voor Wie se mag die sterke swak word, voor Wie se rykdom die ryke van sy armoede getuig, voor Wie se lig die verligte in duisternis verlore is, na die altaar van Wie se kennis die kern van alle insig keer en rondom die heiligdom van Wie se aanwesigheid die siele van die hele mensdom ronddraai.</p><hr />

<h2 class="list"><a href="../../../prayer/unsorted/af/bpn3173/">Prayer bpn3173 in Afrikaans</a></h2>
<p>God getuig van die eenheid van Sy Godheid en van die enkelvoudigheid van Sy eie Wese. Op die troon van die ewigheid, uit die onbereikbare hoogtes van Sy stand, roep Sy tong uit dat daar geen ander God behalwe Hom is nie. Hy self, onafhanklik van alle andere, was altyd &rsquo;n getuie gewees van Sy eenheid, die bekendmaker van Sy eie natuur, die verheerliker van Sy eie wese. Hy is, voorwaar, die Alsterke, di Almagtige, die Skone.</p><hr />

<h2 class="list"><a href="../../../prayer/unsorted/af/bpn3174/">Prayer bpn3174 in Afrikaans</a></h2>
<p>Geloof sy U, o Here my God! Hierdie is U dienaar wat uit die hande van U genade die wyn van U tere barmhartigheid gedrink het, en die geur van U liefde in U dae geproe het. Ek smeek U by die verpersoonlikings van U name wat geen leed kan verhinder om bly te wees in U liefde, of om op U aangesig te tuur nie, en wat al die skares van die agtelosiges magteloos is om af te wend van die weg van U behae, om hom van die goeie dinge te voorsien wat U besit, en hom tot sodanige hoogtes op te hef dat hy die wêreld as &rsquo;n skaduwee sal betrag wat vinniger as &rsquo;n oogwink verdwyn.</p><hr />

<h2 class="list"><a href="../../../prayer/unsorted/af/bpn3175/">Prayer bpn3175 in Afrikaans</a></h2>
<p>O God, my God! Ek het my huis verlaat, hou vas aan die koord van U liefde, en het myself geheel en al toevertrou aan U sorg en U beskerming. Ek smeek U by U mag waardeur U U geliefdes beskerm het teen die eiesinniges en die eiewysiges, en teen elke weerbarstige verdrukker en elke goddelose wat ver van U afgedwaal het, om my veilig te behou deur U goedertierenheid en U genade.</p><hr />

<h2 class="list"><a href="../../../prayer/unsorted/af/bpn3176/">Prayer bpn3176 in Afrikaans</a></h2>
<p>Geloof sy U, o Here my God! U sien en weet dat ek &rsquo;n beroep op U dienaars gedoen het om nêrens behalwe in die rigting van U skenkings te keer nie, en hulle gevra het om niks behalwe die dinge wat U in U duidelike Boek voorgeskryf het na te kom nie, die Boek wat neergestuur is volgens U ondeurgrondelike verordening en onherroeplike doeleinde.
Ek kan geen woord uiter nie, o my God, tensy ek deur U toegelaat word nie, en kan in geen rigting beweeg voordat ek U goedkeuring verkry nie.</p><hr />

<h2 class="list"><a href="../../../prayer/unsorted/af/bpn3177/">Prayer bpn3177 in Afrikaans</a></h2>
<p>Verheerlik sy U Naam, o Here my God! Ek smeek U by U Naam waardeur die uur aangebreek het, en die Opstanding gekom het, en vrees en bewing almal wat in die hemel en op die aarde is bevang het, om te laat reën, vanuit die hemel van U genade en die wolke van U tere ontferming, dit wat die harte sal verheug van U dienaars wat na U gekeer het en U Saak gehelp het.</p><hr />

<h2 class="list"><a href="../../../prayer/unsorted/af/bpn3178/">Prayer bpn3178 in Afrikaans</a></h2>
<p>O God, my God! Beskut U vertroude dienaars teen die euwels van self en hartstog, verdedig hulle met die wraaksame oog van U vriendelike goedheid teen alle wrok, haat en afguns, beskerm hulle in die onneembare vesting van U sorg en, veilig teen die pyle van twyfelagtigheid, maak hulle die openbarings van U glorieryke tekens, verlig hulle gelate met die glansende strale wat uit die Daeraad van U goddelike eenheid gestort word, verbly hulle harte met die verse wat uit U heilige koninkryk bekend gemaak is, versterk hulle lendene met U alles-beheersende krag wat van U ryk van heerlikheid kom.</p><hr />

<h2 class="list"><a href="../../../prayer/unsorted/af/bpn3179/">Prayer bpn3179 in Afrikaans</a></h2>
<p>O my Here! U weet dat die mense omring is met smart en rampe, en omsingel is met swaarkry en sorge. Elke beproewing val die mens aan en elke ontsettende teenspoed tref hom soos die aanval van &rsquo;n slang. Daar is geen skuilplek en toevlugsoord vir hom behalwe onder die vlerk van U beskerming, bewaring, bewaking en sorg nie.
O U die Genadige Een! O my Here! Maak U beskerming my wapenrusting, u Bewaring my skild, nederigheid voor die deur van U eenheid my wag, en U bewaking en verdediging my vesting en woning.</p><hr />

<h2 class="list"><a href="../../../prayer/unsorted/af/bpn3180/">Prayer bpn3180 in Afrikaans</a></h2>
<p>Laat my, o my God, nader na U trek, en binne die grense van U hof vertoef, want verheid van U het my byna verteer. Laat my in die skaduwee van die vlerke van U welwillendheid rus, want die vlam van my afsondering van U het my hart binne my gesmelt. Trek my nader na die rivier wat werklik die lewe is, want my siel brand van dors in sy onophoudende soektog na U.</p><hr />

<h2 class="list"><a href="../../../prayer/unsorted/af/bpn3181/">Prayer bpn3181 in Afrikaans</a></h2>
<p>Verheerlik is U, o my God! Ek lewer U dank dat U Hom Wat die Daeraad van U barmhartigheid is en die Bron van u genade, en die Bewaarplek van U Saak, aan my bekend gemaak het. Ek smeek U by U Naam, waardeur die gelate van diegene wat naby is wit geword het, en die harte van dié wat toegewyd aan U is na U gevlieg het, om te vergun dat ek te alle tye en onder alle omstandighede aan U koord mag vashou, en ontslae mag wees van alle gehegtheid aan enigeen behalwe U, en my oë in die rigting van die horison van U Openbaring gevestig mag hou, en uitvoering mag gee aan wat U vir my in U Tafels voorgeskryf het.</p><hr />

<h2 class="list"><a href="../../../prayer/unsorted/af/bpn3182/">Prayer bpn3182 in Afrikaans</a></h2>
<p>Geloof sy U Naam, o my God! Ek smeek U by die geure van die Gewaad van u guns, wat op U gebod en in ooreenstemming met U wens deur die hele skepping versprei is, en by die Dagster van U wil wat helder skyn, deur die krag van U mag en U soewereiniteit, bo die horison van U genade, om alle nuttelose inbeeldinge en ydele verbeeldinge uit my hart te wis, sodat ek met al my toegeneentheid my na U toe mag wend, o U die Here van die hele mensdom!</p><hr />

<h2 class="list"><a href="../../../prayer/unsorted/af/bpn3184/">Prayer bpn3184 in Afrikaans</a></h2>
<p>Ek weet nie, o my God, wat die Vuur is wat U in U land aangesteek het nie. Aarde kan nooit sy luister vertroebel nie, nòg water sy vlam blus nie. Al die mense van die wêreld is magteloos om sy krag te weerstaan. Groot is die geluksaligheid van hom wat nader daarnda gekom het, en sy gedreun gehoor het.
Sommige, o my God, het U, deur middel van U steunende genade, in staat gestel om dit te nader, terwyl U andere teruggehou het vanweë wat hulle hande in U dae bewerkstellig het.</p><hr />

<h2 class="list"><a href="../../../prayer/unsorted/af/bpn3185/">Prayer bpn3185 in Afrikaans</a></h2>
<p>Lof sy aan U, o my God! Ek is een van U dienaars wat aan U en U tekens geglo het. U sien hoe ek my na die deur van U genade ingestel het, en my gesig in die rigting van U vriendelike goedheid gedraai het. Ek smeek U, by U mees voorteflike titels en by U mees verhewe eienskappe, om my gesig vir die poorte van U skenkings oop te maak.</p><hr />

<h2 class="list"><a href="../../../prayer/unsorted/af/bpn3186/">Prayer bpn3186 in Afrikaans</a></h2>
<p>O God, my God! U is my Hoop en my Beminde, my hoogste Oogmerk en Begeerte! Met groot ootmoed en algehele toewyding bid ek U om my &rsquo;n toring van U liefde in U land, &rsquo;n lamp van U kennis onder U skepsels, en &rsquo;n vaandel van goddelike mildheid in U gebied te maak.
Tel my saam met diegene van U dienaars wat hulleself van alles behalwe U afgesonder het, hulleself geheilig het van die vergangklike dinge van hierdie wêreld, en hulleself bevry het van die ingewings van die stemme van nuttelose inbeeldings.</p><hr />

<h2 class="list"><a href="../../../prayer/unsorted/af/bpn3187/">Prayer bpn3187 in Afrikaans</a></h2>
<p>Skep in my &rsquo;n suiwer hart, o my God, en vernuwe in my &rsquo;n rustige gewete, o my Hoop! Deur die gees van krag bevestig U my in U Saak, o my Bes-Beminde, en deur die lig van U heerlikheid maak U weg aan my bekend, o Doel van my begeerte! Hef my op tot in die hemel van U heiligheid deur die krag van U oortreffende mag, o Bron van my wese, en verbly my deur die luggies van U ewigheid, o U Wat my God is!</p><hr />

<h2 class="list"><a href="../../../prayer/unsorted/af/bpn3188/">Prayer bpn3188 in Afrikaans</a></h2>
<p>Van die welriekende strome van U ewigheid, gee my te drink, o my God, en van die vrugte van die boom van U wese stel my in staat om te proe, o my Hoop! Van die kristalfonteine van U liefde laat my drink, o my Glorie, en onder die skaduwee van U ewige voorsienigheid laat my woon, o my Lig! Binne die weiland van U nabyheid in U teenwoordigheid, maak dit moontlik vir my om te swerf, o my Beminde, en aan die regterhand van die troon van U genade, laat my sit, o my Begeerte!</p><hr />

<h2 class="list"><a href="../../../prayer/unsorted/af/bpn3189/">Prayer bpn3189 in Afrikaans</a></h2>
<p>O my Here! Maak U prag my voedsel, en U teenwoordigheid my drank, en U welgevalle my hoop, en lof van U my optrede, en aandenking aan U my deelgenoot, en die krag van U oppermag my steun, en U woning my tuiste, en my woonplek die setel wat U heilig gemaak het van die beperkings op hulle gelê deur diegene wat soos deur &rsquo;n sluier van U uitegesluit is.</p><hr />

<h2 class="list"><a href="../../../prayer/unsorted/af/bpn3190/">Prayer bpn3190 in Afrikaans</a></h2>
<p>O my God, die God van mildheid en genade! U is daardie Koning deur Wie se gebiedende woord die hele skepping in die lewe geroep is; en U is daardie Almilddadige Een Wie se dienaars se dade nooit Hom verhinder het om Sy guns te bewys nie, nòg het hulle die openbaringe van Sy mildheid verydel.
Ek smeek U om hierdie dienaar dít te laat bereik wat die oorsaak van sy verlossing en elke wêreld van u wêrelde is.</p><hr />

<h2 class="list"><a href="../../../prayer/unsorted/af/bpn3191/">Prayer bpn3191 in Afrikaans</a></h2>
<p>Geloof sy U Naam, o Here my God! Ek is U dienaar wat die koord van U tere seëninge vasgegryp het, en aan die soom van U mildheid gekleef het. Ek soebat U by U Naam, waardeur U alle geskape dinge, beide die sigbare en die onsigbare, onderwerp het, en waardeur die asem wat die lewe inderdaad is, oor die hele skepping gewaai is, om my versterk met U krag wat die hemele en die aarde omvat het, en my te beskerm teen alle siektes en beproewinge.</p><hr />

<h2 class="list"><a href="../../../prayer/unsorted/af/bpn3192/">Prayer bpn3192 in Afrikaans</a></h2>
<p>Hy is die Barmhartige, die Almilddadige!
O God, my God! U roepstem het my aangetrek en die stem van U Pen van Heerlikheid het my wakker gemaak. Die stroom van U heilige woorde het my verruk en die wyn van U besieling het my in verrukking gebring. U sien my, o Here, losgemaak van alle dinge behalwe U, hou vas aan die koord van U mildheid en verlang na die wonders van U guns.</p><hr />

<h2 class="list"><a href="../../../prayer/unsorted/af/bpn3193/">Prayer bpn3193 in Afrikaans</a></h2>
<p>Hy is die gebed-horende, gebed-verhorende God!
By U heerlikheid, o Beminde Een, U die gewer van lig aan die wêreld! Die vlamme van afsondering het my verteer en my eiesinnigheid het my hart binne my gesmelt. Ek vra U, by U Allergrootste Naam, o U die Begeerte van die wêreld en die Teer-Beminde van die mensdom, om te vergun dat die luggie van U besieling my siel mag steun, dat U wonderbaarlike stem my oor sal bereik, dat my oë U tekens en U lig mag sien soos bekend gemaak in die openbaringe van U name en U kenmerke, o U in Wie se greep alle dinge is!</p><hr />

<h2 class="list"><a href="../../../prayer/unsorted/af/bpn3194/">Prayer bpn3194 in Afrikaans</a></h2>
<p>O God! Verkwik en verbly my gees. Reinig my hart. Verlig my vermoë. Ek lê al my sake in U hand. U is my Gids en my Toevlug. Ek sak nie langer treurig en bedroef wees nie; ek sal bly en gelukkig wees. O God! Ek sal nie langer vol angs wees nie en ek sal my nie laat kwel deur moeilikhede nie. Ek sal nie stilstaan by die onaangename dinge van die lewe nie.</p><hr />

<h2 class="list"><a href="../../../prayer/unsorted/af/bpn3195/">Prayer bpn3195 in Afrikaans</a></h2>
<p>O my God! O my God! Heerlikheid sy aan U omdat U my aan die belydenis van U eenheid bevestig het, my na die woord van U enkelvoudigheid aangetrek het, my met die vuur van U liefde aan die brand gesteek het, en my besig gehou het met U melding en die bediening van U vriende en diensmaagde.
O Here, help my om sagmoedig en beskeie te wees en versterk my in die afsnyding van myself van alle dinge en in die vashouding aan die soom van die gewaad van U heerlikheid, sodat my hart met U liefde mag gevul word en geen ruimte vir die liefde van die wêreld en gehegtheid aan sy eienskappe oorlaat nie.</p><hr />

<h2 class="list"><a href="../../../prayer/unsorted/af/bpn3196/">Prayer bpn3196 in Afrikaans</a></h2>
<p>O my Here! O my Here! Hierdie is &rsquo;n lamp wat deur die vuur van U liefde aangesteek is en wat brand met die vlam wat in die boom van U genade ontbrand het. O my Here! Vermeerder sy ontvlamming, hitte en vlam, met die vuur wat in die Sinaï van U Openbaarwording aangesteek is. Voorwaar, U is die Bevestiger, die Helper, die Kragtige, die Vrygewige, die Liefhebbende.
(Source category: Geestelike Eienskappe) (Bahaiprayers.</p><hr />

<h2 class="list"><a href="../../../prayer/unsorted/af/bpn3197/">Prayer bpn3197 in Afrikaans</a></h2>
<p>O my God! O my God! Hierdie dienaar van U het genader tot U, swerf geesdriftig in die woestyn van U liefde, wandel op die weg van U diens, U gunste afwagtend, hopende op U milddadigheid, vertrouende op U koninkryk en besiel met die wyn van U gawe. O my God! Vermeerder die ywer van sy toegeneentheid aan U, die bestendigheid van sy lof vir U en die gloed van sy liefde vir U.</p><hr />

<h2 class="list"><a href="../../../prayer/unsorted/af/bpn3198/">Prayer bpn3198 in Afrikaans</a></h2>
<p>Hy is God!
O God, my God! Hierdie is dienaars aangetrek in U dae deur die geure van U heiligheid, aan die brand gesteek deur die vlam wat brand in U heilige boom, antwoord op U roepstem, verkondig U lof, ontwaak is deur U luggie, opgewek deur U soet smaaklikhede, aanskou U tekens, verstaan U verse, luister na U woorde, glo U Openbaring en verseker is van U vriendelike goedheid. Hulle oë, o Here, is op U koninkryk van skitterende glorie gerig, en hulle aangesigte is na U gebied in die hoogte gewend, hulle harte klop met die liefde van U stralende en heerlike prag, hulle siele verteer deur die vlam van U liefde, o Here van hierdie wêreld en die wêreld hierná, hulle lewens sied met die gloed van hulle verlange na U en hulle trane is om U onthalwe uitgestort.</p><hr />

<h2 class="list"><a href="../../../prayer/unsorted/af/bpn3200/">Prayer bpn3200 in Afrikaans</a></h2>
<p>O God, my God! Ek het met berou na U gekeer, en voorwaar U is die Vryspreker, die Medelydende.
O God, my God! Ek het na U teruggekeer, en voorwaar U is die Ewig-Vergewende, die Genadige.
O God, my God! Ek het aan die koord van U mildheid vasgehou, en met U is die skatkamer van alles wat in die hemel en op die aarde is.
O God, my God! Ek het na U gehaas, en voorwaar U is die Vergewer, die Here van oorvloedige genade.</p><hr />

<h2 class="list"><a href="../../../prayer/unsorted/af/bpn3201/">Prayer bpn3201 in Afrikaans</a></h2>
<p>O Here my God! Help U geliefdes om onwankelbaar in U Geloof te wees, om in U weë te wandel, om standvastig in U Saak te wees. Gee hulle U genade om die aanvalle van self en hartstog te weerstaan, en om die lig van goddelike leiding te volg. U is die Sterkem die Genadige, die Selfbestaande, die Skenker, die Medelydende, die Almagtige, die Algoedertierende.
(Source category: Standvastigheid) (Bahaiprayers.net ID: 3201)</p><hr />

<h2 class="list"><a href="../../../prayer/unsorted/af/bpn3202/">Prayer bpn3202 in Afrikaans</a></h2>
<p>Maak ons voetstappe stewig, o Here, in U weg, en versterk U ons harte in gehoorsaamheid aan U. Wend ons gesigte na die mooiheid van U eenheid en verheug ons boesems met die tekens van U goddelike eenheid. Versier ons liggame met die mantel van U mildheid en verwyder van ons oë die sluiers van sondigheid en gee ons die beker van U guns; dat die kern van alle wesens U lof voor die visioen van U grootheid mag sing.</p><hr />

<h2 class="list"><a href="../../../prayer/unsorted/af/bpn3203/">Prayer bpn3203 in Afrikaans</a></h2>
<p>O medelydende God! Dank su aan U want U het my wakker en bewus gemaak. U het my &rsquo;n siende oog gegee en my begunstig met &rsquo;n horende oor, en het my na U koninkryk en na U weg gelei. U het my die regte weg gewys en my die ark van bevryding laat binnegaan. O God! Hou my standvastig en maak my stewig en trou. Beskerm my teen geweldige toetse en behou en beskut my in die kragtig versterkte vesting van U Verbond en Testament.</p><hr />

<h2 class="list"><a href="../../../prayer/unsorted/af/bpn3204/">Prayer bpn3204 in Afrikaans</a></h2>
<p>Geloof sy Y, o Here my God! Ek smeek U, by U Naam wat niemand passend geëien het, en wie se belangrikheid geen siel deurgrond het nie; ek smeek U, by Hom Wat die Fontein van U Openbaring is en die Daeraad van U tekens, om my hart &rsquo;n houer van U liefde en van aandenking aan U te maak. Bind dit dan met U allergrootste Oseaan saam, dat die lewende waters van U wysheid en die kristalstrome van U verheerliking en lof daaruit mag vloei.</p><hr />

<h2 class="list"><a href="../../../prayer/unsorted/af/bpn3205/">Prayer bpn3205 in Afrikaans</a></h2>
<p>Lof sy aan U, o Here van die wêreld en die Begeerte van die nasies, o U Wat in die Grootste Naam openbaar geword het, waardeur die pêrels van wysheid en uitspraak uit die skulpe van die groot see van U kennis te voorskyn gekom het, en die hemele van goddelike openbaring met die lig van die verskyning van die son van U gelaat versier is.
Ek smeek U, by daardie Woord waardeur U bewys onder U skepsels volmaak is, en U getuienis onder U dienaars vervul is, om U mense in dit sterk te maak waardeur die gelaat van die Saak in U gebied sal straal, die standaarde van U mag onder U dienaars geplant sal word, en die vaandels van U leiding oor al U gebiede opgehef sal word.</p><hr />

<h2 class="list"><a href="../../../prayer/unsorted/af/bpn3206/">Prayer bpn3206 in Afrikaans</a></h2>
<p>O God, Wat die Maker van alle Openbaarwordinge is, die Bron van alle Bronne, die Fontein van alle Openbaringe, en die Oorsprong van alle Ligte! Ek getuig dat deur U Naam die hemel van insig versier is, en die oseaan van uitspraak gegolf het, en die bedelings van U voorsienigheid bekend gemaak is aan die volgelinge van alle godsdienste.
Ek smeek U om my sodanig te verryk dat ek sonder alles behalwe U kan klaarkom, en onafhanklik van almal buiten U gemaak sal word.</p><hr />

<h2 class="list"><a href="../../../prayer/unsorted/af/bpn3207/">Prayer bpn3207 in Afrikaans</a></h2>
<p>Verdryf my leed deur U mildheid en U vrygewigheid, o God, my God, en verban my angs deur U soewereiniteit en U mag. U sien my, o my God, met my gesig na U toe ingestel op &rsquo;n tyd wanneer droefhede my op elke kant omring. Ek smeek U, o U Wat die Here van alle bestaan is, en alle sigbare en onsigbare dinge oorskadu, by U Naam waardeur U die harte en die siele van die mense onderwerp het, en by die golwe van die Oseaan van U goedertierenheid, en die luister van die Son van U mildheid, om my saam te tel met diegene wat hoegenaamd niks gehinder het om hulle aangesigte na U toe te rig nie, o U die Here van alle name en die Maker van die hemele!</p><hr />

<h2 class="list"><a href="../../../prayer/unsorted/af/bpn3209/">Prayer bpn3209 in Afrikaans</a></h2>
<p>O U Wie se toetse &rsquo;n genesende medisyne is vir diegene wat naby U is, Wie se swaard die vurige begeerte is van almal wat U liefhet, Wie se pyl die dierbaarste wens is van daardie harte wat na U verlang, Wie se verordening die enigste hoop is van diegene wat U waarheid herken het! Ek smeek U, by U goddelike soetheid en by die luister van die heerlikheid van U gelaat, om uit U skuilplekke in die hoogte dit op ons te laat daal wat ons in staat sal stel om tot U te nader.</p><hr />

<h2 class="list"><a href="../../../prayer/unsorted/af/bpn3210/">Prayer bpn3210 in Afrikaans</a></h2>
<p>Lof sy aan U, o my God! Was dit nie vir die beproewinge at in U weg opgedoen word nie, hoe sou U ware liefhebbers herken word; en was dit nie vir die toetse wat ter wille van liefde vir U gedra word nie, hoe sou die stand van diegene wat U verlang blootgelê kon word? U mag getuig van my! Die metgeselle van almal wat U vereer is die trane wat hulle stort, en die troosters van dié wat U soek is die kreune wat hulle uiter, en die voedsel van diegene wat haas maak om U te ontmoet is die brokstukke van hulle gebroke harte.</p><hr />

<h2 class="list"><a href="../../../prayer/unsorted/af/bpn3211/">Prayer bpn3211 in Afrikaans</a></h2>
<p>Verheerlik word U, o Here my God! Elke mens van insig bely U oppermag en U heerskappy, en elke oordeelkundige oog gewaar die grootheid van U majesteit en die gebiedende sterkte van U mag. Die toetswinde is magteloos om diegene wat nabye toegang tot U geniet terug te hou daarvan om hulle gesigte na die horison van U heerlikheid te rig, en die stormwinde van beproewinge moet faal om diegene wat geheel aan U wil toegewy is, weg te trek en te verhinder om U voorhof te nader.</p><hr />

<h2 class="list"><a href="../../../prayer/unsorted/af/bpn3212/">Prayer bpn3212 in Afrikaans</a></h2>
<p>Is daar enige Verwyderaar van moeilikhede buiten God? Sê: Geloof sy God! Hy is God! Almal is Sy dienaars en almal berus in Sy gebod.
(Source category: Toetse en Moeilikhede) (Bahaiprayers.net ID: 3212)</p><hr />

<h2 class="list"><a href="../../../prayer/unsorted/af/bpn3213/">Prayer bpn3213 in Afrikaans</a></h2>
<p>Sê: God is voldoende vir alles bo alles, en niks in die hemele of op aarde maar God is voldoende nie. Voorwaar, Hy is in Homself, die Kenner, die Onderhouer, die Almagtige.
(Source category: Toetse en Moeilikhede) (Bahaiprayers.net ID: 3213)</p><hr />

<h2 class="list"><a href="../../../prayer/unsorted/af/bpn3214/">Prayer bpn3214 in Afrikaans</a></h2>
<p>Hy is die Medelydende, die Goedertierendste!
O God, my God! U sien my, U ken my; U is my Skuilplek en my Toevlug. Geeneen het ek gesoek, en geeneen sal ek soek behalwe U nie; geen weg het ek bewandel, of sak ek bewandel behalwe die weg van U liefde nie. In die donker nag van wanhoop draai my oog vol verwagting en hoop na die môre van U grenslose guns en by die aanbreek van die dag word my kwynende siel verkwik en versterk deur aandenking aan U prag en volmaaktheid.</p><hr />

<h2 class="list"><a href="../../../prayer/unsorted/af/bpn3215/">Prayer bpn3215 in Afrikaans</a></h2>
<p>O Here, my God en my Hawe in my nood! My Skild en my Skuilplek in my smarte! My Heenkome en my Toevlug in tyd van behoefte en in my eensaamheid my Metgesel! In my benoudheid my Troos, en in my verlatenheid &rsquo;n toegeneë Vriend! Die Verwyderaar van die kwellinge van my verdriet en die Vergewer van my sondes!
Ek wend my geheel na U, en smeek U inniglik met my gehele hart, my verstand en my tong, om my te beskerm teen alles wat teen U wil gaan in dit, die kringloop van U goddelike eenheid, en my skoon te maak van alle verontreiniging wat my sal verhinder om vlekloos en onbeklad die skaduwee van die boom van U genade to soek.</p><hr />

<h2 class="list"><a href="../../../prayer/unsorted/af/bpn3216/">Prayer bpn3216 in Afrikaans</a></h2>
<p>O my Here, my Beminde, my Begeerte! Betoon vriendskap aan my in my eensaamheid en vergesel my in my ballingskap. Verwyder my verdriet. Laat my aan U prag toegewy wees. Onttrek my aan alles behalwe U. Trek my aan deur middel van U geure van heiligheid. Maak dat ek in U koninkryk met diegene verbonde is wat van alles behalwe U afgesonder is, wat verlang om U heilige drumpel te dien en wat te werke staan in U Saak.</p><hr />

<h2 class="list"><a href="../../../prayer/unsorted/af/bpn3217/">Prayer bpn3217 in Afrikaans</a></h2>
<p>O my God! O my God! Verenig die harte van U dienaars en openbaar aan hulle U groot voorneme. Mag hulle U gebooie volg en in U wt berus. Help hulle, o God, in hulle strewe, en gee hulle sterkte om U te dien. O God! Laat hulle nie alleen staan nie, maar lei hulle voetstappe met die lig van U kennis en verbly hulle harte met U liefde. Voorwaar, U is hulle Helper en hulle Here.</p><hr />

<h2 class="list"><a href="../../../prayer/unsorted/af/bpn3218/">Prayer bpn3218 in Afrikaans</a></h2>
<p>O my God! O my God! Voorwaar, ek roep aan en smeek U voor U drumpel, en vra U dat al U barmhartigehede op hierdie siele mag neerdaal. Onderskei hulle vir U guns en U waarheid.
O Here! Verenig en bind die harte saam, bind al die siele saam in ooreenstemming, en verfris die geeste deur die tekens van U heiligheid en eenheid. O Here! Maak hierdie gesigte stralend met die lig van U eenheid.</p><hr />

<h2 class="list"><a href="../../../prayer/unsorted/af/bpn3219/">Prayer bpn3219 in Afrikaans</a></h2>
<p>##MIDDELBARE VERPLIGTE GEBEDE
*OM DAAGLIKS GESÊ TE WORD, IN DIE OGGEND,
*OP DIE MIDDAGUUR, EN IN DIE AAND
Wie ook al wens om te bid, laat hom sy hande was, en terwyl hy was, laat hom sê:
Sterk my hand, o my God, sodat dit U boek met sulke standvastigheid mag vat dat die skares van die wêreld geen mag daaroor sal hê nie. Behoed dit, dan, van bemoeiing met wat ook al nie daaraan behoort nie.</p><hr />

<h2 class="list"><a href="../../../prayer/unsorted/af/bpn3220/">Prayer bpn3220 in Afrikaans</a></h2>
<p>##LANG VERPLIGTE GEBED
*OM EENMAAL IN ELKE VIER-EN-TWINTIG UUR GESÊ TE WORD
*Wie ook wens om hierdie gebed te sê, laat hom opstaan en na God toe keer, en, terwyl hy op sy plek staan, laat hom na regs en na links kyk, asof hy die genade van sy God verwag, die Genadevolste, die Medelydende. Laat hom dan sê:
O U Wat die Here van alle name is en die Maker van die hemele!</p><hr />

<h2 class="list"><a href="../../../prayer/unsorted/af/bpn3221/">Prayer bpn3221 in Afrikaans</a></h2>
<p>##KORT VERPLIGTE GEBED
*OM EENKEER IN VIER-EN-TWINTIG UUR,
*TEEN MIDDAG GESÊ TE WORD
Ek getuig, o my God, dat U my geskape het om U te ken en U te aanbid. Ek getuig op hierdie oomblik my magteloosheid en U mag, my argmoede en U rykdom.
Daar is geen ander God buiten U nie, die Hulp in Gevaar, die Selbestaande.
*&ldquo;Daar is drie daaglikse verpligte gebede. . . .Dit staan die gelowige heeltemal vry om enigeen van hierdie drie gebede te kies, maar hy word verplig om een van hulle te sê, en volgens enige uitdruklike aanwysings waarmee hulle gepaard gaan.</p><hr />

<h2 class="list"><a href="../../../prayer/unsorted/af/bpn3222/">Prayer bpn3222 in Afrikaans</a></h2>
<p>*&ldquo;Hierdie daaglikse verpligte gebede, saam met nog &rsquo;n paar spesifiekes, soos die Genesingsgebed, die Tafel van Ahmad, is deur Bahá&rsquo;u&rsquo;lláh beklee met &rsquo;n besondere krag en betekenis, en daarom behoort as sodanig aanvaar te word, en deur die gelowiges met geloof en vertroue en sonder twyfel gesê te word, sodat hulle deur middel daarvan &rsquo;n veel nouer verbinding met God kan aanknoop, en hulle vollediger met Sy wette en insettinge kan vereenselwig.</p><hr />

<h2 class="list"><a href="../../../prayer/unsorted/af/bpn3223/">Prayer bpn3223 in Afrikaans</a></h2>
<p>*Hierdie Tafel by die Heiligdomme van Bahá&rsquo;u&rsquo;lláh en die Báb gelees. Dit word ook dikwels gebruik om Hulle jaardae te gedenk.
Die lof wat van U verhewenste Self opgegaan het, en die heerlikheid wat uit U luisterrykste Prag geskyn het, rus op U, o U Wat die Openbaring van Grootheid is, en die Koning van die Ewigheid, en die Here van almal wat in die hemel en op aarde is! Ek getuig dat deur U die oppermag van God en Sy heerskappy, en die majesteit van God en Sy grootheid geopenbaar is, en die Dagsterre van oue luister hulle glans in die hemel van U onherroeplike verordening gewerp het, en die Prag van die Ongesiene bo die horison van die skepping geskyn het.</p><hr />

<h2 class="list"><a href="../../../prayer/unsorted/af/bpn3224/">Prayer bpn3224 in Afrikaans</a></h2>
<p>*Hierdie gebed, deur &lsquo;Abdu&rsquo;l-Bahá geopenbaar, word by Sy Heiligdom gelees. Dit word ook by private gebed gebruik.
*Wie ook al hierdie gebed met nederigheid en geesdrif sê, sal blydskap en vreugde aan die hart van hierdie Dienaar bring; dit sal selfs wees soos om Hom van aangesig tot aangesig te ontmoet.
Hy is die Alglorieryke!
O God, my God! Verootmoedig en betraand, hef ek my smekende hande op na U en bedek ek my gesig met die stof van daardie Drumpel van U, verhewe bo die kennis van die geleerdes, en die lof van almal wat U verheerlik.</p><hr />

<h2 class="list"><a href="../../../prayer/unsorted/af/bpn3225/">Prayer bpn3225 in Afrikaans</a></h2>
<p>Roem sy aan U, o Koning van die ewigheid, en die Maker van nasies, en die Vormer van elke vermolmende been! Ek bid U, by U Naam waardeur U die hele mensdom na die horison van U majesteit en heerlikheid geroep het, en U dienaars na die voorhof van U genade en gunste gelei het, om my onder diegene te tel wat hulle onstlae gemaak het van alles behalwe Uself, en hulle na U gerig het, en nie teruggehou is deur die ongelukke wat deur U verorden was nie, om in die rigting van U gawes te draai.</p><hr />

<h2 class="list"><a href="../../../prayer/unsorted/af/bpn3226/">Prayer bpn3226 in Afrikaans</a></h2>
<p>Hy is die Magtige, die Vryspreker, die Medelydende!
O God, my God! U sien U dienaars in die afgrond van verderf en afwyking; waar is U lig van goddelike leiding, o U die Begeerte van die wêreld? U ken hulle hulpeloosheid en hulle flouheid; waar is U krag, o U in Wie se greep die kragte van hemel en aarde lê?
Ek vra U, o Here my God, by die prag van die ligte van U goedertierenheid en die golwe van die oseaan van U kennis en wysheid en by U woord waarmee U die volke van U gebied beheers het, om te gee dat ek een van hulle mag wees wat U gebod in U Boek nagekom het.</p><hr />

<h2 class="list"><a href="../../../prayer/unsorted/af/bpn3227/">Prayer bpn3227 in Afrikaans</a></h2>
<p>O God die onvergelyklike! O U die Here van die Koninkryk! Hierdie siele is U hemelse leër. Help hulle en, met die hulp van die legioene van die Opperste Skare, maak hulle seëvierend, sodat elkeen van hulle mag word soos &rsquo;n regiment om hierdie lande te verower deur die liefde van God en die verligting van die goddelike leer.
O God! Wees U hulle ondersteuner en hulle helper, en in die wildernis, die berg, die vallei, die bosse, die grasvlaktes en die seë, wees U hulle vertroude - sodat hulle deur die mag van die Koninkryk en die asem van die Heilige Gees mag uitroep.</p><hr />

<h2 class="list"><a href="../../../prayer/unsorted/af/bpn3228/">Prayer bpn3228 in Afrikaans</a></h2>
<p>O God, my God! U sien my verruk en aangetrek na U glorieryke koninkryk, onder die mensdom met die vuur van U liefde ontvlam, &rsquo;n boodskapper van U koninkryk in hierdie uitgestrekte en ruime lande, afgeskei van alles behalwe U, ek vertrou op U, doen afstand van rus en gemak, ver weg van my geboorteland, &rsquo;n swerwer in hierdie streke, &rsquo;n vreemdeling op die grond geval, ootmoedig voor U verhewe Drumpel, gedwee teenoor die hemel van U alvermoënde heerlikheid, ek smeek U in die middel van die nag en by dagbreek, soebat U teen môrelig en in die aand om my goedgunstig by te staan om U Saak te dien, om U Leer wyd en syd te versprei en U Woord deur die Ooste en die Weste te verheerlik.</p><hr />

<h2 class="list"><a href="../../../prayer/unsorted/af/bpn3229/">Prayer bpn3229 in Afrikaans</a></h2>
<p>O God! O God! U sien my swakheid, nederigheid en ootmoedigheid voor U skepsels; nietemin, ek het in U vertrou en het opgestaan in die bevordering van U leer onder U sterk dienaars, en reken op U krag en U mag.
O Here! Ek is &rsquo;n voël met &rsquo;n gebroke vlerk en begeer om in U onbegrensde ruimte op te styg. Hoe is dit vir my moontlik om dit te doen behalwe deur U voorsiening en genade, U bevestiging en hulp?</p><hr />

<h2 class="list"><a href="../../../prayer/unsorted/af/bpn3230/">Prayer bpn3230 in Afrikaans</a></h2>
<p>O God, my God! U sien hoe die swart donkerheid alle streke omhul, hoe alle lande met die vlam van verdeeldheid brand, en die vuur van oorlog en slagting oor die Ooste en die Weste brand. Bloed vloei, lyke bestrooi die grond, en afgekapte koppe is in die stof van die slagveld geval.
O Here! Ontferm U oor hierdie onkundiges en kyk op hulle met die oog van vergifnis en kwytskelding.</p><hr />

<h2 class="list"><a href="../../../prayer/unsorted/af/bpn3231/">Prayer bpn3231 in Afrikaans</a></h2>
<p>O U liefdevolle Here! Lof sy aan U dat U ons die hoofweg van leiding gewys het, die deure van die koninkryk geopen het en Uself geopenbaar het deur die Son van Werklikheid. Aan die blindes het U gesig gegee; aan die dowes het U gehoor vergun; U het die dooies laat herlewe; U het die armes verryk; U het die weg gewys aan diegene wat afgedwaal het; U het diegene wat verdorde lippe gehad het na die fontein van leiding gelei; U het dir dors vis toegelaat om die oseaan van wesenlikheid te bereik; en U het die swerwende voëls na die roostuin van genade genooi.</p><hr />

<h2 class="list"><a href="../../../prayer/unsorted/af/bpn3232/">Prayer bpn3232 in Afrikaans</a></h2>
<p>O my God! O my God! U sien my in my nederigheid en swakheid, besig met die grootste onderneming, vasberade om U woord onder die massa te verhef en U leer onder U volke te versprei. Hoe kan ek slaag tensy U my bystaan met die asem van die Heilige Gees, my help om te seëvier met die skares van U glorieryke koninkryk, en U bevestiging op my stort wat alleen &rsquo;n muggie in &rsquo;n arend kan verander, &rsquo;n druppel water in riviere en seë, en &rsquo;n atoom in ligte en sonne?</p><hr />

<h2 class="list"><a href="../../../prayer/unsorted/af/bpn3233/">Prayer bpn3233 in Afrikaans</a></h2>
<p>O Here, my God! Lof en danksegging sy aan U want U het my na die hoofweg van die koninkryk gelei, my toegelaat om in hierdie reguit en ver uitstrekkende weg te wandel, my oog verlig deur die luister van U lig te aanskou, my oor geneig na die melodieë van die voëls van die heiligheid van die koninkryk van verborgenhede en my hart aangetrek met U liefde onder die regverdiges.</p><hr />

<h2 class="list"><a href="../../../prayer/unsorted/af/bpn3234/">Prayer bpn3234 in Afrikaans</a></h2>
<p>O God! O God! Hierdie is &rsquo;n voël met &rsquo;n gebroke vlerk en sy vlug is baie stadig - help hom sodat hy na die toppunt van voorspoed en verlossing kan vlieg, bevleuel sy vlug met die uiterste vreugde en geluk dwarsdeur die grenslose ruimte, verhef sy melodie in U Allerhoogste Naam in alle streke, vervrolik die ore met hierdie stem, en verhelder die oë deur die tekens van leiding te aanskou!</p><hr />

<h2 class="list"><a href="../../../prayer/unsorted/af/bpn3235/">Prayer bpn3235 in Afrikaans</a></h2>
<p>Lof sy aan U, o my God! Hierdie is U dienaars wat na die geure van U barmhartigheid aangetrek is, wat aan die brand gesteek is deur die vuur wat in die boom van U enkelvoudigheid brand, en wie se oë helder gemaak is deur die luister van die lig te sien wat in die die Sinaï van U eenheid skyn.
O Here! Maak hulle tonge los om melding van U onder U mense te maak, laat hulle U lof deur U genade en vriendelike goedheid uitspreek, help hulle met die magte van U engele, sterk hulle lendene in U diens, en maak hulle die tekens van U leiding onder U skepsels.</p><hr />

<h2 class="list"><a href="../../../prayer/unsorted/af/bpn3236/">Prayer bpn3236 in Afrikaans</a></h2>
<p>O God, my God! U sien hierdie swak een om hemelse sterkte smeek, hierdie arm een verlang na U hemelse skatte, hierdie dors een verlang na die fontein van die ewige lewe, hierdie geteisterde een smag na U beloofde genesing deur middel van U grenslose genade, wat U bestem het vir U verkose dienaars in U koninkryk in die hoogte.
O Here! Ek het geen helper behalwe U nie, geen skuilplek buiten U, en geen onderhouer behalwe U nie.</p><hr />

<h2 class="list"><a href="../../../prayer/unsorted/af/bpn3237/">Prayer bpn3237 in Afrikaans</a></h2>
<p>*Wanneer julle ook al die raadskamer binnetree, sê hierdie gebed met &rsquo;n hart wat klop met liefde vir God en met &rsquo;n tong gelouter van alles behalwe aandenking aan Hom, sodat die Almagtige julle genadiglik mag help om die uiterste oorwinning te behaal:
O God, my God! Ons is dienaars van U wat met toewyding na U heilige Aangesig gekeer het, wat ons losgemaak het van alles behalwe U op hierdie glorieryke Dag.</p><hr />

<h2 class="list"><a href="../../../prayer/unsorted/af/bpn3238/">Prayer bpn3238 in Afrikaans</a></h2>
<p>*Gebed wat by die afsluiting van &rsquo;n vergadering van die Geestelike Raad behoort gesê te word.
O God! O God! Uit die ongesiene koninkryk van U eenheid, aanskou ons wat in hierdie geestelike vergadering versamel is, wat in U glo, vol vertroue in U tekens, ferm in U Verbond en Testament, aangetrek tot U, gloei met die vuur van U liefde en opreg in U Saak. Ons is dienaars in U wingerd, verspreiders van U godsdiens, toegewyde aanbidders van U gelaat, nederig teenoor U bemindes, gedwee voor U deur, en smeek U om ons in die bediening van U gekosenes te bevestig, om ons lendene in U diensbaarheid te versterk en ons nederige en vererende onderdane te maak wat met U gemeenskap hou.</p><hr />

<h2 class="list"><a href="../../../prayer/unsorted/af/bpn3239/">Prayer bpn3239 in Afrikaans</a></h2>
<p>*Die Aqdas verklaar: ,Ons het julle gebied om te bid en te vas vanaf die begin van rypheid [15 jaar]; dit is deur God verorden, julle Here en die Here van julle voorvaders. . . .Die reisiger, die sieke, diegene wat swanger is of wat soog, word nie deur die vas verplig nie. . . .Bly weg van voedsel en drink niks nie, van sonop tot sonsondergang, en wees op julle hoede dat begeerlikheid julle nie beroof van hierdie genade wat in die Boek bepaal is nie.</p><hr />

<h2 class="list"><a href="../../../prayer/unsorted/af/bpn3240/">Prayer bpn3240 in Afrikaans</a></h2>
<p>Lof sy aan U, o Here my God! Ek smeek U by hierdie Openbaring waardeur duisternis in lig verander is, waardeur die dikwels besogte Tempel gebou is, en die Geskrewe Tafel geopenbaar is, en die Uitgespreide Rol blootgelê is, om te laat daal op my en op diegene wat in my geselskap is wat ons sal help om in die hemele van U voortreflike heerlikheid op te sweef, en ons sal reinig van die vlek van sulke twyfelinge as wat die agterdogtiges verhinder het om die tabernakel van U eenheid binne te gaan.</p><hr />

<h2 class="list"><a href="../../../prayer/unsorted/af/bpn3241/">Prayer bpn3241 in Afrikaans</a></h2>
<p>Hierdie, o my Here, is die dae waarop U U dienaars gelas het om die vas te onderhou. Daarmee het U die voorrede van die Boek van U Wette versier wat aan U skepsels bekend gemaak is, en die Bewaarplekke van U gebooie opgeskik in die sig van almal wat in U hemel en almal wat op U aarde is. U het elke uur van hierdie dae met &rsquo;n spesiale deug bedeel, ondeurgrondelik vir almal behalwe U, Wie se kennis alle geskape dinge omhels.</p><hr />

<h2 class="list"><a href="../../../prayer/unsorted/af/bpn3242/">Prayer bpn3242 in Afrikaans</a></h2>
<p>Roem sy aan U, o Here my God! Dit is die dae waarop U alle mense gebied het om die vas te onderhou, dat hulle daardeur hulle siele mag reinig en hulself van alle gehegtheid aan iemand behalwe U mag vrystel, en dat dít uit hulle harte mag opstyg wat die hof van U majesteit waardig sal wees, en die setel van die openbaring van U eenheid goed mag pas. Vergun, o my Here, dat hierdie vas &rsquo;n rivier van lewegewende waters mag word, en die deug mag oplewer waarmee U dit bedeel het.</p><hr />

<h2 class="list"><a href="../../../prayer/unsorted/af/bpn3243/">Prayer bpn3243 in Afrikaans</a></h2>
<p>*Naw-Rúz, 21 Maart, is die eerste dag van die Bahá&rsquo;í jaar.
Gelof sy U, o my God, dat U Naw-Rúz as &rsquo;n feesdag ingestel het vir diegene wat uit liefde vir U die vas onderhou het en van alles wat vir U verafskuwend is weggebly het. Gee, o my Here, dat die vuur van U liefde en die hitte voortgebring deur die vas wat deur U gelas is, hulle in U Saak mag laat ontbrand, en maak dat hulle met U lof en met aandenking aan U besig mag wees.</p><hr />

<h2 class="list"><a href="../../../prayer/unsorted/af/bpn3244/">Prayer bpn3244 in Afrikaans</a></h2>
<p>*,Die Bahá&rsquo;í huwelik is verbintenis en hartlike toegeneentheid tussen die twee persone. Hulle moet egter die uiterste sorg uitoefen en kennis maak met mekaar se karakter. Hierdie ewige band behoort verstewig te word deur &rsquo;n ferm verbond, en die voorneme behoort te wees om eendrag, gemeenskapsgevoel en eengesindheid te bevorder, en om, die ewige lewe te verkry.&rsquo; - &lsquo;Abdu&rsquo;l-Bahá&rsquo;
*Die belofte van die huwelik, die vers wat afsonderlik deur die bruid en bruidegom gesê moet word in die teenwoordigheid van ten minste twee getuies aanvaardbaar vir die Geestelike Raad, is, soos in die Kitáb-i-Aqdas (Die Allerheiligste Boek) bepaal: ,Ons sal almal, voorwaar, by die Wil van God bly.</p><hr />

<h2 class="list"><a href="../../../prayer/unsorted/af/bpn3245/">Prayer bpn3245 in Afrikaans</a></h2>
<p>Hy is God! O weergalose Here! In U almagtige wysheid het U die huwelik aan die volke voorgeskrywe, dat die geslagte van mense op mekaar mag volg in hierdie verganklike wêreld, en dat hulle altyd, solank die wêreld sal voortduur, hulle op die drumpel van U eenheid met diensbaarheid en aanbidding, met begroeting, verering en lof sal besig hou. ,Ek het nie geeste en mense geskape, behalwe dat hulle my behoort te aanbid nie.</p><hr />

<h2 class="list"><a href="../../../prayer/unsorted/af/bpn3246/">Prayer bpn3246 in Afrikaans</a></h2>
<p>##GEBED VIR DIE DOOIES
*,Wanneer hierdie gebed gebruik word, moet een gelowige dit sê terwyl alle aanwesiges moet staan.&rsquo; - Die Universele Huis van Geregtigheid
O my God! Hierdie is U dienskneg en die seun van U dienskneg wat in U tekens geglo het, en sy gesig na U gerig het, geheel en al losgemaak van alles behalwe U. U is, voorwaar, van dié wat genade toon, die mees genadige.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
