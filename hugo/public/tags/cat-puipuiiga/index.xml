<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-PUIPUIIGA on devotional.gq</title>
    <link>https://devotional.gq/tags/cat-puipuiiga/</link>
    <description>Recent content in cat-PUIPUIIGA on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-puipuiiga/index.xml" rel="self" type="application/rss+xml" />
    <item>
      <title>Prayer bpn12261 in Tuvalu</title>
      <link>https://devotional.gq/prayer/unsorted/tvl/bpn12261/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12261/</guid>
      <description>Vikiiga ia Koe, O te Aliki toku Atua! Mea nei ko Tau tavini te la ko oti ne inu mai i lima o Tou alofa-kaimalie a te uaina o Tou alofaatafai, kae tami i te manogi o Tou alofa in Ou aso. Au e akai totuli kia Koe, mai i luga i fakalakeiiga o Ou igoa tela e seai se fanoanoa e mafai o taofi ne ia a te fiafia i Tou alofa io me mai i te taumata ki Ou mata, tela a lukuuga o latou se fakalogo e seai se maalosi o latou o fulitua mai ite auala ki Tou fiafiaaga, ke aumai kia ia a mea lei katoa e nofo mo Koe, kae fakamaluuga aka a ia ki tulaga maluga ke mafai ne ia o iloa i te lalolagi pe la fua me se ata e makini atu a tena galo keatea i te kemo o te mata.</description>
    </item>
    
    <item>
      <title>Prayer bpn12262 in Tuvalu</title>
      <link>https://devotional.gq/prayer/unsorted/tvl/bpn12262/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12262/</guid>
      <description>E tavaegina Tou igoa, O te Aliki toku Atua! Au e akai totuli kia Koe i Tou Igoa te la mai i ei ne kini a te Itula, kae vau o fano a te Toetu, a ko te mataku mo te polepole ne i luga ia latou katoa i te lagi mo latou katoa i te lalolagi, ke vaiua ifo ki lalo, mai i te lagi o Tou alofa-kaimalie mo kaumana o Tou atafai, a mea ko la e fiafia ki ei a loto o Au tavini, ko la ko oti ne fuli atu kia Koe kae fesoasoani ki Tau Fakatokaaga.</description>
    </item>
    
    <item>
      <title>Prayer bpn12263 in Tuvalu</title>
      <link>https://devotional.gq/prayer/unsorted/tvl/bpn12263/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12263/</guid>
      <description>O te Atua, toku Atua! Ko oti ne liakina ne au a toku fale, kae piki mmau au ki te kafanoa o Tou alofa, kae ko oti ne fuli atu au katoatoa ki Tau tausi mo Tau puipuiiga. Au e akai totuli ki Tou maalosi te la e puipui ne Koe Au fagasele mai ia latou ko la se fakalogo kae faitonu, kae mai i so se pule sauaa; mo so se tino se lei te la ko fano mao mai ia Koe, ke tausi au mai i fakalavelave mai i Tou alofa-lauefa mo Tou alofa-kaimalie.</description>
    </item>
    
    <item>
      <title>Prayer bpn12264 in Tuvalu</title>
      <link>https://devotional.gq/prayer/unsorted/tvl/bpn12264/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12264/</guid>
      <description>I Tena Igoa, ko te Maluga, ko te Tafasili i te Maluga, ko te Tafasili i te Gali!
E mana silisili e o Koe, O te Aliki toku Atua! O ko Koe Tela ko toku Atua, mo toku Matai, mo toku Aliki, mo toku Lago, mo toku Faka-moemoeega, mo toku Lafiiga, mo toku Mainaaga. Au e akai kia Koe, mai i Tou Igoa Funa kae Taaua, tela e seai e ana iloagia na loa ko Koe ia Koe loa, ke puipui a ia tenei e ave ne ia a te Tapeleti mai i so se faka-lavelave lasi mo famai, io me mai i so se tagata io mese fafine masei, mai i te se lei o tino masei, pela foki mo faitogafiti a latou ko la se-talitonu.</description>
    </item>
    
    <item>
      <title>Prayer bpn12265 in Tuvalu</title>
      <link>https://devotional.gq/prayer/unsorted/tvl/bpn12265/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12265/</guid>
      <description>Fakaeke mai kia au, O toku Aliki, mo latou foki ko la e talitonu ia Koe a te mea tela i Tau fakatau e tafasili i te llei mo au, pela mo te mea ko oti ne tusi mai i te Matua o Tusi, auaa me i loto i Tou alofi-lima e puke ne Koe a fuafuaaga o mea katoa.
Au mea-alofa gali e ligi ifo e seai se-gata kia matou pe la loa mo Tou alofa taaua, mo faka-iloaga faka-ofoofogia o Tou alofa fakate-lagi tela e tanumia i luga ia latou ko la e lavea ne latou a Tou Tafatasi faka-te-agaaga.</description>
    </item>
    
    <item>
      <title>Prayer bpn12266 in Tuvalu</title>
      <link>https://devotional.gq/prayer/unsorted/tvl/bpn12266/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12266/</guid>
      <description>Matagofie ea ia Koe, O te Atua! Koe ko te Atua Tela ne ola mai mua o mea katoa, Tela ne ola mai i tua o mea katoa kae ka nofo mai mua o mea katoa. Koe ko te Atua e iloa a mea katoa, kae e maluga atu i mea katoa. Koe ko te Atua e fakaiku mo te alofakaimalie a mea katoa, Tela e fakamasino a mea katoa i vasia o latou a ko Tena kilo e aofia i ei a mea katoa.</description>
    </item>
    
    <item>
      <title>Prayer bpn12267 in Tuvalu</title>
      <link>https://devotional.gq/prayer/unsorted/tvl/bpn12267/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12267/</guid>
      <description>I te Igoa o te Atua, te Aliki ko silia kese a te malu mo te matagofie, te Fakaikuuga-Katoatoa.
E mana a te Aliki Tela e nofo i Tena lima a te kamataaga o te maalo. E faiite ne Ia so se mea e loto a Ia kiei mai i Tena muna fakatonu “Ke fai,” ko te mea loa ko fai. A Ia ko te maalosi o te pule ke oko ki taimi nei, kae e tumau pena ke oko ki taimi mai mua.</description>
    </item>
    
    <item>
      <title>Prayer bpn12268 in Tuvalu</title>
      <link>https://devotional.gq/prayer/unsorted/tvl/bpn12268/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12268/</guid>
      <description>O te Atua, toku Atua! Pui Au tavini faka-tuanakigina mai i te masei o te manatu kia ia loa mo ona manakooga, puipui a latou ne mata alaala o Tou alofa-atafai mai i luga i maseiiga katoa, loto se lei mo te loto masei, fakalafi latou mai i lalo i Tau tausi e see mafai o faka-gasuesue kae, malu mai i mata-ponaaga o te faka-lotolotolua, fai latou me ko fakaasiiga o Au fakailoga matagofie, fakamaina a olotou mata ne kavei malifalifa mai i te Aso-foou o Tau tafatasi faka-te-lagi, faka lifu a olotou loto mai i kupu ko oti ne fakaasi mai i Tou maalo mana, fakamaalosi olotou fuaitino ne Tou maalosi faka-galue te la e vau mai i Tou lalolagi matagofie.</description>
    </item>
    
    <item>
      <title>Prayer bpn12269 in Tuvalu</title>
      <link>https://devotional.gq/prayer/unsorted/tvl/bpn12269/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12269/</guid>
      <description>O toku Aliki! E iloa ne Koe i tino ko mafatia ne te mae mo faka-lavelave lasi kae ko siomia ne faigata mo faka-lavelave. So se tofooga e pokotia ki tagata mo so se faka-lavelave lasi e oko ki ei e pe la mo te uu a te gata. E seai aka se koga e lafi io me ulufale a ia ki ei vagana mai lalo ote kapakau o Tau puipuiiga, tausiiga, kilokilooga mo te faka-tonutonu.</description>
    </item>
    
    <item>
      <title>Prayer bpn12270 in Tuvalu</title>
      <link>https://devotional.gq/prayer/unsorted/tvl/bpn12270/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn12270/</guid>
      <description>O Koe ko te kaimalie mo te Takitakiiga Faka-te-Lagi alofa! A te sopogala ko ala aka a ko te togala ko gasue pe la loa mo kau peau seai se-gataaga o te tai. A matagi ili malielie o te mana ko salalau, kae mai i te Maalo e Se-Lavea, a vae o te Lalolagi pukupuku o te Meatonu e maina malialifa atu. A pese o te tafatasi faka-te-lagi ko laugina a ko failoga o te mafi faka-te-lagi ko tatalo mai.</description>
    </item>
    
  </channel>
</rss>
