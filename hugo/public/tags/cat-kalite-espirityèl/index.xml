<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Kalite Espirityèl on devotional.gq</title>
    <link>https://devotional.gq/tags/cat-kalite-espirity%C3%A8l/</link>
    <description>Recent content in cat-Kalite Espirityèl on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-kalite-espirity%C3%A8l/index.xml" rel="self" type="application/rss+xml" />
    <item>
      <title>Prayer bpn7677 in Kreyol Ayisyen</title>
      <link>https://devotional.gq/prayer/unsorted/ht/bpn7677/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7677/</guid>
      <description>O Bondye mwen, Bondye Ki gen bonte ak mizèrikòd! Se Ou menm Ki Wa a Ki te rele tout kreyasyon an pou li egziste daprè fòs pawòl Ou k’ap kòmande, e se Ou menm Sila a Ki Gen Tout Bonte a, Ki pa janm pèmèt aksyon sèvitè Li yo anpeche Li voye gras Li, ni Li pa kite yo detounen revelasyon bonte Li yo. Mwen sipliye Ou pou pèmèt sèvitè sa a rive jwenn sa k’ap koz delivrans li nan chak mond pami tout mond Ou yo.</description>
    </item>
    
    <item>
      <title>Prayer bpn7678 in Kreyol Ayisyen</title>
      <link>https://devotional.gq/prayer/unsorted/ht/bpn7678/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7678/</guid>
      <description>Lwanj pou Non Ou, O Senyè Bondye mwen! Mwen se sèvitè Ou ki te rale Kòd dous mizèrikòd Ou yo, e ki te kenbe fèm sou ke wòb gran bonte Ou a. Mwen priye Ou poutèt non Ou ki fè Ou domine tout bagay ki te kreye, ni sa ki vizib ni sa ki envizib, e ki te fè Ou soufle vrè souf lavi a sou tout kreyasyon an, pou ranfòse mwen avèk pouvwa Ou ki te antoure syèl la ak tè a, e pou pwoteje mwen kont tout maladi ak tribilasyon.</description>
    </item>
    
    <item>
      <title>Prayer bpn7679 in Kreyol Ayisyen</title>
      <link>https://devotional.gq/prayer/unsorted/ht/bpn7679/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7679/</guid>
      <description>Fè mwen bwè, O Bondye mwen, nan sous lavi Ou ki p’ap janm fini an e ki chaje ak dous pafen, epi pèmèt mwen goute nan fwi ki nan pyebwa lavi Ou, O Espwa mwen! Asepte pou mwen byen bwè nan dlo klè lanmou Ou, O Glwa mwen, e kite mwen poze anba lonbraj pwovidans Ou ki la pou tout tan an, O Limyè mwen! Pèmèt mwen mache devan prezans Ou anndan espas vèt la ki nan vwazinaj Ou, O Byeneme mwen, e fè mwen chita nan men dwat twòn mizèrikòd Ou, O Dezi mwen!</description>
    </item>
    
    <item>
      <title>Prayer bpn7680 in Kreyol Ayisyen</title>
      <link>https://devotional.gq/prayer/unsorted/ht/bpn7680/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7680/</guid>
      <description>Kreye nan mwen yon kè ki san tach, O Bondye mwen, e remete anndan mwen yon konsyans ki pezib, O Espwa mwen! Avèk lespri pouvwa a, fè mwen fèm nan Koz Ou, O Pi Byeneme Mwen an, e avèk limyè glwa Ou, devwale pou mwen chemen Ou, O Ou menm Ki Bi dezi mwen yo! Avèk pouvwa pisans Ou ki depase tout bagay, leve mwen jis nan syèl sentete Ou, O Sous egzistans mwen, e avèk souf lavi etènèl Ou, fè mwen kontan, O Ou menm Ki Bondye mwen!</description>
    </item>
    
    <item>
      <title>Prayer bpn7681 in Kreyol Ayisyen</title>
      <link>https://devotional.gq/prayer/unsorted/ht/bpn7681/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7681/</guid>
      <description>O Senyè mwen! Fè bèlte Ou tounen sa m’ap manje a, e prezans Ou sa a m’ap bwè, fè kontantman Ou tounen espwa mwen, lwanj pou Ou aksyon mwen, souvni Ou konpayon mwen, pouvwa otorite Ou sa k’ap soutni mwen, abitasyon Ou lakay mwen, epi kote m’ rete a syèj Ou te libere ak feblès Ou te chwazi voye sou moun k’ap separe tèt yo ak Ou menm kòm si genyen yon vwal.</description>
    </item>
    
    <item>
      <title>Prayer bpn7682 in Kreyol Ayisyen</title>
      <link>https://devotional.gq/prayer/unsorted/ht/bpn7682/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7682/</guid>
      <description>Se pou nou di: O Bondye, Bondye mwen! Kouwone tèt mwen avèk kouwòn jistis la, epi dekore fon mwen avèk bijou yon lespri ekilibre. An verite, se Ou menm Ki Posede tout favè ak bonte yo.
(Source category: Kalite Espirityèl) (Bahaiprayers.net ID: 7682)</description>
    </item>
    
    <item>
      <title>Prayer bpn7683 in Kreyol Ayisyen</title>
      <link>https://devotional.gq/prayer/unsorted/ht/bpn7683/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7683/</guid>
      <description>Se Li menm Ki Plen Gras, Ki Gen Tout Bonte a! O Dye, Bondye mwen! Apèl Ou te atire mwen, e vwa ki soti nan Plim Glwa Ou te reveye mwen. Sous pawòl sakre Ou a te pote kè mwen ale, epi bwason diven ki nan panse selès Ou te voye ban mwen te fè m’ soule. Ou wè mwen, O Senyè, libere ak tout bagay esepte Ou menm, m’ap kenbe fèm nan kòd bonte Ou, e mwen swaf mèvèy gras Ou yo.</description>
    </item>
    
    <item>
      <title>Prayer bpn7684 in Kreyol Ayisyen</title>
      <link>https://devotional.gq/prayer/unsorted/ht/bpn7684/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7684/</guid>
      <description>Mwen sipliye Ou, O Bondye mwen, poutèt tout glwa a ki nan Non Ou ki pi wo pase tout bagay, pou abiye byeneme Ou yo avèk wòb jistis la epi limen nanm yo avèk limyè a ki soti nan merite konfyans. Se Ou menm Sila a Ki gen pouvwa pou fè tout sa Li vle e Ki kenbe nan men Li kòd yo k’ap dirije tout bagay, ni sa ki vizib, ni sa ki envizib.</description>
    </item>
    
    <item>
      <title>Prayer bpn7685 in Kreyol Ayisyen</title>
      <link>https://devotional.gq/prayer/unsorted/ht/bpn7685/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7685/</guid>
      <description>Asepte voye pou mwen, O Bondye mwen, tout pòsyon pa mwen nan lanmou Ou ak bon volonte Ou, epi pote kè nou ale avèk leman ki anndan bèl limyè Ou a, O Ou menm Ki Pi Gran Prèv la ak Tout Gloriye a. O Senyè bonte a, kòm yon siyn gras Ou, voye desann sou mwen, pandan tout jounen an e pandan lanwit, souf Ou yo k’ap bay lavi. Mwen pa te akonpli okenn aksyon, O Bondye mwen, ki ta fè mwen merite gade vizaj Ou, e mwen sèten menm si mwen ta viv toutotan lemonn t’ap kontinye, mwen pa t’ap kapab akonpli yon zèv ki ta fè mwen merite favè sa a, paske ran yon sèvitè pral toujou two ba pou li merite antre nan lakou sakre Ou a, sof si bonte Ou ta rive jwenn mwen epi dous mizèrikòd Ou ta ranpli mwen, epi jantiyès Ou ki plen lanmou a ta antoure mwen.</description>
    </item>
    
    <item>
      <title>Prayer bpn7686 in Kreyol Ayisyen</title>
      <link>https://devotional.gq/prayer/unsorted/ht/bpn7686/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7686/</guid>
      <description>O Bondye mwen! O Bondye mwen! Sa a se sèvitè Ou ki te avanse nan direksyon Ou, l’ap mache avèk anpil devouman nan dezè lanmou Ou, l’ap avanse nan chemen sèvis Ou, l’ap konte sou sipò Ou, li gen espwa pou jwenn bonte Ou, li depann sou Wayòm Ou, e li vin soule avèk bwason diven favè Ou a. O Bondye mwen! Ogmante chalè afeksyon li pou Ou, ogmante fidelite lwanj li pou Ou ansanm ak devouman lanmou li gen pou Ou.</description>
    </item>
    
    <item>
      <title>Prayer bpn7687 in Kreyol Ayisyen</title>
      <link>https://devotional.gq/prayer/unsorted/ht/bpn7687/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7687/</guid>
      <description>O Senyè mwen! O Senyè mwen! Sa a se yon lanp ki limen ak dife lanmou Ou e ki anflame avèk flanm k’ap pran dife nan pyebwa mizèrikòd Ou. O Senyè mwen! Ogmante limyè, chalè ak flanm li avèk pouvwa dife a ki limen sou Sinayi Manifestasyon Ou an. An verite, Se Ou menm Ki Ranfòse, Sila a K’ap Bay Èd, Ki Plen Pouvwa, Ki Renmen Bay, K’ap Toujou Bay Lanmou.</description>
    </item>
    
    <item>
      <title>Prayer bpn7688 in Kreyol Ayisyen</title>
      <link>https://devotional.gq/prayer/unsorted/ht/bpn7688/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7688/</guid>
      <description>O Bondye, Bondye mwen! Sila a yo se sèvitè Ou yo ki fèb; yo se sèvitè fidèl Ou ak sèvant Ou yo ki te bese tèt yo devan Pawòl egzalte Ou e ki te mete yo piti nan Papòt limyè Ou a, yo te bay temwayaj sou linite Ou Ki te fè Solèy Manifestasyon Ou klere avèk glwa limyè midi a. Yo te tande konvokasyon Ou te lanse depi nan Wayòm kache Ou a, epi yo te reponn apèl Ou avèk kè k’ap tranble avèk lanmou e avèk gran kontantman k’ap debòde.</description>
    </item>
    
    <item>
      <title>Prayer bpn7689 in Kreyol Ayisyen</title>
      <link>https://devotional.gq/prayer/unsorted/ht/bpn7689/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7689/</guid>
      <description>O Senyè! Nou fèb; ban nou fòs. O Bondye! Nou inyoran; fè nou konprann. O Senyè! Nou pòv; fè nou rich. O Bondyè! Nou tankou mò yo; resisite nou. O Senyè! Nou imilye; fè nou jwenn glwa nan Wayòm Ou an. Si Ou ede nou, O Senyè, nou pral vin tankou zetwal k’ap klere nan syèl la. Si Ou pa ban nou èd Ou, nou pral tonbe pi ba pase tè a.</description>
    </item>
    
  </channel>
</rss>
