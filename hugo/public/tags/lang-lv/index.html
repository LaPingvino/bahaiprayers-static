<!DOCTYPE html>
<html><head>
	<meta charset="utf-8">
	<title>devotional.gq - lang-lv</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-lv</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/lv/bpn2348/">Prayer bpn2348 in Latviešu</a></h2>
<p>*Skaitāma reizi dienā starp pusdienas laiku un saules rietu
Es apliecinu, ak mans Dievs, ka Tu esi mani radījis, lai es zinātu Tevi un pielūgtu Tevi. Es apliecinu šai brīdī savu bezspēcību un Tavu varenību, savu nabadzību un Tavu bagātību. Nav neviena cita Dieva bez Tevis, Palīga briesmās, Paša par Sevi Pastāvošā.
*“Obligāto ikdienas lūgšanu ir pavisam skaitā trīs. Ticīgais var brīvi izvēlēties jebkuru no šīm trim lūgsnām, bet viņam ir noteikti jānoskaita viena no tām pēc īpašiem norādījumiem, kas to pavada.</p><hr />

<h2 class="list"><a href="../../prayer/unsorted/lv/bpn2349/">Prayer bpn2349 in Latviešu</a></h2>
<p>*Skaitāma ik dienas no rīta, pusdienā un vakarā
*Kas vēlas lūgt Dievu, lai mazgā rokas un, mazgājot tās, saka:
Dod spēku manai rokai, ak mans Dievs, lai tā stingri un cieši turas pie Tavas Grāmatas un lai pasaules ļaudīm pār to nav varas. Pasargi to, lai tā nedara neko tādu, kas tai neklājas. Patiesi, Tu esi Visvarenais un Visspēcīgais.
*Un, seju mazgājot, ir jāsaka:
Es ceļu savu skatu uz Tevi, ak mans Kungs, lai krīt pār to gaisma, kas plūst no Tava vaiga.</p><hr />

<h2 class="list"><a href="../../prayer/unsorted/lv/bpn2350/">Prayer bpn2350 in Latviešu</a></h2>
<p>*Skaitāma ik pa divdesmit četrām stundām
*Kas vēlas skaitīt šo lūgsnu, tam jāpieceļas un jāceļ skats uz Dievu un, stāvot savā vietā, jāparaugās uz labo un tad uz kreiso pusi, it kā gaidot žēlastību no Visžēlīgā, Līdzjūtīgā Kunga. Tad viņam ir jāsaka:
Ak Tu, visu vārdu Kungs un debesu Radītājs! Piesaucot tos, kas ir Tavas neredzamās būtības Gaismas Avoti, es lūdzu Tevi, Visaugsto, Viscildeno, vērs manu lūgšanu ugunī, kas sadedzinās plīvurus, kuri slēpj no manis Tavu Daili, un gaismā, kas novedīs mani pie Tavas Klātbūtnes okeāna.</p><hr />

<h2 class="list"><a href="../../prayer/unsorted/lv/bpn2351/">Prayer bpn2351 in Latviešu</a></h2>
<p>Lai slava Tev, ak Dievs, mans Kungs! Nepazemo to, ko Savas mūžīgās valdīšanas spēkā esi paaugstinājis, un neatstum no Sevis tālu to, kam esi ļāvis ienākt Savas mūžības svētnīcā. Ak mans Kungs, vai gan Tu no Sevis atgrūdīsi to, ko esi ņēmis Savā pavēnī, un vai gan Tu, mans Ilgojums, novērsīsies no tā, kam esi bijis patvērums? Vai Tu vari nonievāt to, ko esi pacēlis, vai aizmirst to, kam esi devis spēju Tevi neaizmirst?</p><hr />

<h2 class="list"><a href="../../prayer/unsorted/lv/bpn2352/">Prayer bpn2352 in Latviešu</a></h2>
<p>Ak mans Dievs! Ak Tu grēku Piedevējs! Dāvanu Devējs! Bēdu Kliedētājs! Tik tiešām, es Tevi lūdzu, piedod grēkus tiem, kas ir atstājuši savu miesas tērpu un pacēlušies gara pasaulē. Ak mans Kungs! Šķīsti viņus no pārkāpumiem, kliedē viņu bēdas un vērs viņu tumsu gaismā. Ļauj viņiem ienākt laimes dārzā, mazgā tos vistīrākajos ūdeņos un liec, lai visaugstākajā kalnā viņi skata Tavu mirdzumu.
(Source category: Par aizgājušajiem) (Bahaiprayers.net ID: 2352)</p><hr />

<h2 class="list"><a href="../../prayer/unsorted/lv/bpn2353/">Prayer bpn2353 in Latviešu</a></h2>
<p>Viņš ir Dievs, cildens Viņš ir, mīloši žēlīgais un dāsnais Kungs! Lai slava Tev, ak mans Dievs, visvarenais Valdniek! Es apliecinu Tavu visspēcību un Tavu varu, Tavu mīlošo laipnību, Tavu žēlastību un Tavu spēku, Tavu vienesmi un Tavas Būtības vienotību, Tavu svētumu un to, ka Tu esi augstāks par visu radīto pasauli un par visu, kas ir tajā. Ak mans Dievs! Tu redzi, ka esmu atteicies no visa, tikai no Tevis vien nē, ka turos cieši pie Tevis, ka tiecos uz Tava nebeidzamā dāsnuma jūru, uz Tavas labvēlības debesīm, uz Tavas žēlastības sauli.</p><hr />

<h2 class="list"><a href="../../prayer/unsorted/lv/bpn2354/">Prayer bpn2354 in Latviešu</a></h2>
<p>Esi slavēts, ak Dievs, mans Kungs! Šeit ir Tavs kalps, kas no Tavām žēlīgajām rokām ir dzēris Tavas maigās labvēlības vīnu un Tavās dienās ilgojas pēc Tavas mīlestības aromāta. Piesaucot Tavu vārdu iemiesojumus, kuriem nekādas bēdas nevar liegt prieku baudīt Tavu mīlestību un kurus nekādi vienaldzīgo pulki nespēj novirzīt no Tava ceļa, sniedz viņam visu labo, kas Tev pieder, un pacel to tādos augstumos, ka pasaule tam šķitīs kā ēna, kas izzūd kā acu zibsnis.</p><hr />

<h2 class="list"><a href="../../prayer/unsorted/lv/bpn2355/">Prayer bpn2355 in Latviešu</a></h2>
<p>Ak Dievs, mans Dievs! Es esmu devies ceļā prom no mājām, un, turoties cieši pie Tavas mīlestības saites, es pilnībā ļaujos Tavai gādībai un aizstāvībai. Tu Savā spēkā esi sargājis Savus mīļotos no vieglprātīgajiem un samaitātājiem, no apspiedēju nievām un no ikviena ļaundara, kurš no Tevis tālu aizklīdis, – es lūdzu Tevi, sargā mani Savā žēlsirdībā un vēlībā, un ļauj man atkal atgriezties mājās. Tu esi varens un spēcīgs. Patiesi, Tu esi Visvarenais, Palīgs briesmās, Neatkarīgais.</p><hr />

<h2 class="list"><a href="../../prayer/unsorted/lv/bpn2356/">Prayer bpn2356 in Latviešu</a></h2>
<p>Lai slava Tev, ak Dievs, mans Kungs! Tu redzi un zini, ka es esmu aicinājis Tavus kalpus tiekties tik pēc Tavām veltēm, ka es esmu licis viņiem ievērot vien to, ko Tu viņiem esi noteicis Savā viedajā Grāmatā, kas nonākusi līdz mums pēc Tavas neizdibināmās Gribas un negrozāmā Nodoma. Es nevaru izteikt ne vārda, ak mans Dievs, ja Tu man to neatļauj, un nekur es nespēju doties bez Tava vēlējuma. Ak mans Dievs!</p><hr />

<h2 class="list"><a href="../../prayer/unsorted/lv/bpn2357/">Prayer bpn2357 in Latviešu</a></h2>
<p>Lai slavēts top Tavs Vārds, ak Dievs, mans Kungs! Piesaucot Tavu Vārdu, kas lika stundai sist un vēstīt Augšāmcelšanos, un bailēm un trīsām pārņemt visus, kas ir debesīs un uz zemes, es lūdzu Tevi, no Savas žēlastības debesīm un Savas maigās līdzjūtības mākoņiem, liec pār Saviem kalpiem prieka lietum līt un spirdzināt to sirdis, kas ir Tev pievērsušies un Tavu Mācību stiprinājuši. Sargā Savus kalpus un Savas kalpones, ak mans Kungs, no dīkas iztēles un tukšu iedomu bultām, un ar Savām žēlīgajām rokām sniedz tiem malku veldzes no Tevis zināšanas liegi plūstošajiem ūdeņiem Tu, patiesi, esi Visvarenais, Visaugstais, mūžam Piedodošais, Visdāsnais.</p><hr />

<h2 class="list"><a href="../../prayer/unsorted/lv/bpn2358/">Prayer bpn2358 in Latviešu</a></h2>
<p>Ak Dievs, mans Dievs! Atvairi no Saviem uzticamajiem kalpiem visu ļauno, kas nāk no savtības un kaislības. Savā mīlošajā laipnībā ar modru aci sargā viņus no jebkādām ķildām, naida un nenovīdības. Ļauj tiem tverties Tavas Mācības stiprajā, neieņemamajā pilī, pasargā tos no šaubu šautrām, liec tiem būt par Tavas Gaismas zīmju paudējiem. Ar Savas dievišķās Vienības Gaismas Avota spulgajiem stariem apgaismo viņiem vaigu. Priecē viņu sirdis ar Savas svētās Ķēniņvalsts atklātajām vārsmām, lai tas visu pakļaujošais spēks, kas plūst no Tavas Valstības, kļūst par spēka jostu.</p><hr />

<h2 class="list"><a href="../../prayer/unsorted/lv/bpn2359/">Prayer bpn2359 in Latviešu</a></h2>
<p>Ak mans Kungs! Tu zini, ka sāpes un ciešanas apņem cilvēkus, ka visapkārt viņiem ir grūtums un raizes. Neviens pārbaudījums neiet viņiem secen, un kā čūskas dzelonis viņiem draud drūms posts. Vienīgo glābiņu un patvērumu viņi rod zem Tava saudzējošā un sargājošā spārna. Ak Žēlsirdīgais! Ak mans Kungs! Lai Tava aizstāvība ir manas bruņas. Tava aizsardzība lai ir mans vairogs. Pazemība Tavas vienesmes vārtu priekšā lai ir mans sargs. Tava uzraudzība un aizbildniecība lai ir mana stiprā pils un mana mītne.</p><hr />

<h2 class="list"><a href="../../prayer/unsorted/lv/bpn2360/">Prayer bpn2360 in Latviešu</a></h2>
<p>Atļauj man, ak mans Dievs, tiekties Tava tuvuma un mājot Tava Galma lokā, jo tālums no Tevis ir nomocījis mani. Ļauj man atspirgt Tavas žēlastības spārnu vēdās, jo atšķirtība no Tevis dedzina man sirdi. Ļauj man tuvoties dzīvības upei, jo mana dvēsele kalst slāpēs, Tevi bez mitas meklējot. Manas nopūtas, ak mans Kungs, pauž manu sāpju rūgtumu un asaras, kuras es leju, liecina par manu mīlestību uz Tevi. Es teicu Tavu slavu, ko Tu pats esi Sev radījis, un cildinu Tavu Būtību, kā tā ir cildināma, un es lūdzu, ļauj, lai mani pieskaita pie tiem, kas ir Tevi iepazinuši un atzinuši Tavu valdīšanu Tavās Dienās.</p><hr />

<h2 class="list"><a href="../../prayer/unsorted/lv/bpn2361/">Prayer bpn2361 in Latviešu</a></h2>
<p>Lai slava Tev, ak mans Dievs! Es pateicos Tev, ka Tu man esi atklājis Viņu, Kas ir Tavas žēlsirdības Gaismas Avots un Tavas laipnības Ausmas Centrs, un Tavas Mācības Dārgumu Glabātājs. Piesaucot Tavu Vārdu, kas ir licis nobālēt Taviem tuvajiem un vēlējis Tev uzticīgo sirdīm celties spārnos un traukties pie Tevis, es lūdzu, ļauj man vienmēr un visos apstākļos rast saikni ar Tevi, neļauj man pieķerties nevienam citam kā Tev, vērs manas acis uz Tavas Atklāsmes Apvārsni un liec man piepildīt to, ko Tu man Savos Vēstījumos esi vēlējis piepildīt.</p><hr />

<h2 class="list"><a href="../../prayer/unsorted/lv/bpn2362/">Prayer bpn2362 in Latviešu</a></h2>
<p>Lai cildināts top Tavs Vārds, ak mans Dievs! Tik tiešām, kā uz Tavu pavēli un saskaņā ar Tavu vēlmi visu radību pārņēma Tava labestības tērpa smaržas, un caur Tavu valdīšanu, varenību un spēku virs Tavas žēlastības apvāršņa atmirdzēja Tavas Gribas Saule, es lūdzu Tevi, izdzēs no manas sirds jebkādu dīku iztēli un jebkādas tukšas iedomas, lai ar visu savu jūtu spēku es pievēršos Tev, ak Tu visas cilvēces Valdniek! Es esmu Tavs kalps un Tava kalpa dēls, ak mans Dievs!</p><hr />

<h2 class="list"><a href="../../prayer/unsorted/lv/bpn2363/">Prayer bpn2363 in Latviešu</a></h2>
<p>Ak mans Dievs! Tava Mācība ir iekvēlinājusi daudz vēsu siržu, un Tavas balss saldme ir atmodinājusi daudz snaudā slīgušo. Cik daudz ir to ceļinieku, kas ir meklējuši patvērumu Tavas vienesmes Koka pavēnī, un cik liels ir to izslāpušo skaits, kas ir alkuši Tava avota dzīvinošo ūdeņu Tavās Dienās! Svētīts ir tas, kas ir cēlis skatu uz Tevi un traucies sasniegt tās Gaismas Avotu, kas nāk no Tava vaiga. Svētīts ir tas, kas ar sirds degsmi raugās Tavas Atklāsmes rītausmā un Tavas iedvesmas Pirmavotā.</p><hr />

<h2 class="list"><a href="../../prayer/unsorted/lv/bpn2364/">Prayer bpn2364 in Latviešu</a></h2>
<p>Es nezinu, ak mans Dievs, kas tā ir par uguni, ko Tu esi iededzis Savā zemē. Nedz zemes putekļi spēs jebkad aptumšot tās spožumu, nedz ūdens tās liesmu izdzēst. Tai pretī stāties nav pa spēkam nevienai pasaules tautai. Augsti svētīts ir tas, kas ir nācis tai tuvu un saklausījis tās šalkas. Dažiem, ak mans Dievs, Tu Savā spēcinošajā žēlsirdībā esi ļāvis tai tuvoties, bet citus, par to, ko viņu rokas Tavās Dienās bija nodarījušas, Tu tai klāt nepielaidi.</p><hr />

<h2 class="list"><a href="../../prayer/unsorted/lv/bpn2365/">Prayer bpn2365 in Latviešu</a></h2>
<p>Lai slava Tev, ak mans Dievs! Es esmu viens no Taviem kalpiem, kas ir ticējis Tev un Tavām zīmēm. Tu redzi, ka es esmu pagriezies uz Tavas žēlastības vārtiem un skatu cēlis uz Tavu mīlošo laipnību. Piesaucot Tavu viscildeno vārdu un Tavas visaugstākās īpašības, es Tevi lūdzu, paver man vārtus uz Tavām veltēm. Palīdzi man darīt labu, Tu visu vārdu un visu tikumu Valdniek! Es esmu nabags, un Tu, ak mans Kungs, esi bagāts.</p><hr />

<h2 class="list"><a href="../../prayer/unsorted/lv/bpn2366/">Prayer bpn2366 in Latviešu</a></h2>
<p>Mans Dievs! Mans Dievs! Tu esi mana Cerība un mana Mīlestība, mans Mērķis un mans Ilgojums. Lielā pazemībā un dziļā ticībā es Tevi lūdzu, ļauj man kļūt par Tavas mīlas troni Tavā valstībā, par Tevis zināšanas lāpu Tavas radības vidū un par Tevis dāvātu karogu Tavā Ķēniņvalstī. Uzņem mani Savu pielūdzēju pulkā, kas ir atraisījušies no visa, izņemot Tevi, kas noraida visu pasaulīgo un ir brīvi no šaubīšanās kļūdām. Ļauj manai sirdij atplaukt priekā, svētī un apgaismo manu skatu, Savā varenībā sūtot man vienu veiksmi pēc otras.</p><hr />

<h2 class="list"><a href="../../prayer/unsorted/lv/bpn2367/">Prayer bpn2367 in Latviešu</a></h2>
<p>Ak mans Dievs un mans Valdniek! Es esmu Tavs kalps un Tava kalpa dēls. Es esmu cēlies no dusas šai ausmas stundā, kad no Tavas gribas Gaismas Avota ir iemirdzējusies Tavas vienesmes Rīta Zvaigzne un lej savus starus pār visu pasauli, kā tas nolemts Tavās Likumu Grāmatās. Esi slavēts, ak mans Kungs, ka esi pamodinājis mūs Tevis zināšanas gaismas spožumam. Sūti jel mums, ak mans Kungs, to, kas ļaus mums iztikt bez visa, tikai bez Tevis vien nē, un atraisīs mūs no visām saitēm, tikai no Tevis vien nē.</p><hr />

<h2 class="list"><a href="../../prayer/unsorted/lv/bpn2368/">Prayer bpn2368 in Latviešu</a></h2>
<p>Ak Dievs, vadi mani, sargā mani, dedz manā sirdī gaismu, lai es kļūstu kā mirdzoša zvaigzne. Tu esi Varenais un Spēcīgais.
(Source category: Bērni) (Bahaiprayers.net ID: 2368)</p><hr />

<h2 class="list"><a href="../../prayer/unsorted/lv/bpn2369/">Prayer bpn2369 in Latviešu</a></h2>
<p>Ak Tu Šķīstības Dievs! Es esmu mazs bērns, dāvā man miera ostu Savā dāsnajā sirdī. Liec man augt, baudot Tavas mīlestības medu un pienu, māci mani Savas sirds gudrībā, ļauj man kā bērnam brīvi augt un tiekties pēc pilnības. Ak Tu, Kam līdzīga nav. Ļauj man liecināt par Tavu neredzamo Ķēniņvalsti. Patiesi, Tu esi varens, Tu esi spēcīgs.
(Source category: Bērni) (Bahaiprayers.net ID: 2369)</p><hr />

<h2 class="list"><a href="../../prayer/unsorted/lv/bpn2370/">Prayer bpn2370 in Latviešu</a></h2>
<p>Ak mans Kungs! Ak mans Kungs! Es esmu mazs bērns. Baro mani no Savas žēlsirdības krūts, māci mani Savas mīlestības azotē, izglīto mani Savas vadības skolā un pilnveido mani Savas vēlības pavēnī. Atpestī mani no tumsības, veido mani par spožu gaismu, atbrīvo mani no nelaimes, dari mani par ziedu rožu dārzā, ļauj man tapt par kalpu pie Tava sliekšņa un dāvā man taisnīga cilvēka dabu, dari mani par balvu cilvēcei un rotā manu galvu ar mūžīgās dzīvošanas diadēmu.</p><hr />

<h2 class="list"><a href="../../prayer/unsorted/lv/bpn2371/">Prayer bpn2371 in Latviešu</a></h2>
<p>Ak Dievs! Audzini šos bērnus. Šie bērni ir stādiņi Tavā dārzā, ziediņi Tavā pļavā, rozes Tavā dārzā. Lai Tavs lietus līst pār viņiem, lai apņem viņus mīlestībā Tavas patiesības Saule. Lai spirdzina viņus Tava elpa un lai viņi mācās, aug un attīstās, un izplaukst visā skaistumā. Tu esi Dāsnais, Tu esi Līdzjūtīgais!
(Source category: Bērni) (Bahaiprayers.net ID: 2371)</p><hr />

<h2 class="list"><a href="../../prayer/unsorted/lv/bpn2372/">Prayer bpn2372 in Latviešu</a></h2>
<p>Ak Dievs! Audzini šo bērniņu Savas mīlas azotē, sniedz viņam pienu no Sava likteņa krūts. Kop šo jauno stādiņu Savas mīlestības rožu dārzā un veldzē viņu ar Sava dāsnuma lietu. Iecel viņu par Ķēniņvalsts bērnu un vadi viņu uz Savu Debesu Valstību. Tu esi spēcīgs un laipns, Tu esi Devējs un Apveltītājs, visaugstākās svētības Kungs.
(Source category: Bērni) (Bahaiprayers.net ID: 2372)</p><hr />

<h2 class="list"><a href="../../prayer/unsorted/lv/bpn2373/">Prayer bpn2373 in Latviešu</a></h2>
<p>Lai slavēts Tavs vārds, ak Dievs, mans Kungs! Tevi visi pielūdz, bet Tu nepielūdz nevienu. Tu valdi pār visiem un nekalpo nevienam. Tu zini visu, bet Tevi nezin neviens. Tu vēlējies, lai Tevi iepazīst, un tādēļ ar vienu vārdu no Savām lūpām Tu radīji visas būtnes un izveidoji Visumu. Nav cita Dieva bez Tevis, Radītāja, Visspēcīgā, Visvarenā. Es lūdzu Tevi, piesaucot Tavu vārdu, kas atspīdēja Tavas gribas debesīs, ļauj man veldzi gūt no dzīvinošajiem ūdeņiem, ar kuriem Tu atdzīvināji Savu izredzēto sirdis un spirdzināji Savu iemīļoto dvēseles, lai es varētu vienmēr un visur vērst skatu uz Tevi.</p><hr />

<h2 class="list"><a href="../../prayer/unsorted/lv/bpn2374/">Prayer bpn2374 in Latviešu</a></h2>
<p>Lai slava Tev, ak mans Dievs! Tu esi majestātiskuma un slavas, diženuma un goda, varas un valdīšanas, cēluma un žēlastības, godbijības un spēka Avots. Savus izredzētos Tu tuvini Vislielajam Okeānam, un Saviem nolūkotajiem Tu piešķir godu iepazīt Savu Senseno vārdu. Neviens debesīs un uz zemes nespēj pretoties Tavai augstajai gribai. No mūžīgiem laikiem Tu valdi pār visu radību, un uz mūžīgiem laikiem Tu turpināsi valdīt pār visām Tevis radītajām būtnēm. Nav cita Dieva bez Tevis, Visvarenā, Visaugstā, Visspēcīgā, Visgudrā.</p><hr />

<h2 class="list"><a href="../../prayer/unsorted/lv/bpn2375/">Prayer bpn2375 in Latviešu</a></h2>
<p>Esi slavēts, ak Dievs, mans Kungs! Es pateicos Tev par to, ka esi ļāvis man atzīt Savu Izpausmi, par to, ka esi atbrīvojis mani no maniem ienaidniekiem, ļāvis man nosodīt viņu nekrietnos un ļaunos darbus Tavās dienās, ka esi licis man saraut visas saites ar viņiem un pilnīgi paļauties uz Tavu žēlastību un dāsno labvēlību. Es pateicos Tev par to, ka esi sūtījis man no Savas gribas debesīm Savu svētību, kas ir atbrīvojusi mani no neticīgo mājieniem un ietekmes, par to, ka esmu ar visu sirdi pievērsies Tev un vairos no tiem, kas ir nolieguši Tavu gaišo vaigu.</p><hr />

<h2 class="list"><a href="../../prayer/unsorted/lv/bpn2376/">Prayer bpn2376 in Latviešu</a></h2>
<p>Visaugstā Dieva vārdā! Esi slavēts un cildināts, Visvarenais Kungs! Tu, Kura gudrības priekšā apklust visi pasaules gudrie, Kura zināšanu priekšā visi mācītie vīri atzīstas savā tumsonībā, Kura spēka priekšā stiprie kļūst vāji, Kura bagātības priekšā bagātie liecina par savu nabadzību, Kura gaismas priekšā apgaismotie staigā tumsā, ap Kura zināšanu svētnīcu griežas saprāta būtība un ap Kura tuvuma templi riņķo visu cilvēku dvēseles. Kā gan lai dziedu un paužu Tavu būtību, ja viedo gudrība un mācīto vīru zināšanas nepalīdz tiem aptvert to, un neviens nevar dziedāt par neaptveramo, nedz runāt par neaizsniedzamo, jo no mūžseniem laikiem Tu esi neaizsniedzams un neatrodams.</p><hr />

<h2 class="list"><a href="../../prayer/unsorted/lv/bpn2377/">Prayer bpn2377 in Latviešu</a></h2>
<p>Mans Dievs, dievinātais un pielūgtais! Es apliecinu, ka Tu esi viens un vienīgs. Es apstiprinu, ka esmu saņēmis no Tevis veltes kā pagātnē, tā tagad. Tu esi Visdāsnais, un Tava žēlastība savā pārpilnībā līst vienlīdz pār augstiem un zemiem, un Tava cēlā vēlība apņem kā paklausīgos, tā arī nepakļāvīgos. Ak žēlīgais Dievs, pati žēlsirdības būtība liecas Tavu durvju priekšā, un visdziļākajā garīgumā ap Tavas Mācības Svētnīcu lidinās mīloša laipnība. Mēs lūdzam Tevi, izlūdzoties Tavu mūžseno žēlastību un Tavu vēlību tagadnē, lai Tu apžēlojies par visiem esamības pasaulē, un Tavās Dienās neliedz tiem Savu svētību.</p><hr />

<h2 class="list"><a href="../../prayer/unsorted/lv/bpn2378/">Prayer bpn2378 in Latviešu</a></h2>
<p>Lai slavēts ir Tavs Vārds, ak Dievs, mans Kungs! Tumsa ir nolaidusies pār visām zemēm, un ļaunie spēki ir apsēduši visas tautas. Tomēr cauri visam tam es jaušu Tavas gudrības mirdzumu un Tava likteņa spožo gaismu. Tie, kurus no Tevis šķir plīvurs, ir iedomājušies, ka viņi spēs izdzēst Tavu gaismu un apslāpēt Tavu liesmu, un apturēt Tavas žēlastības vēsmu. Nē, jo Tu esi visvarens! Ja ikviena nelaime nebūtu bijusi Tavas gudrības nesēja un ja ikviens pārbaudījums nebūtu bijis Tava likteņa sūtīts, neviens nebūtu uzdrīkstējies stāties mums pretim, pat ja visi zemes un debesu spēki apvienotos pret mums.</p><hr />

<h2 class="list"><a href="../../prayer/unsorted/lv/bpn2379/">Prayer bpn2379 in Latviešu</a></h2>
<p>Ak laipnais Kungs, žēlīgais un vēlīgais! Mēs esam kalpi pie Tava sliekšņa Tavā žēlsirdīgā aizsardzībā. Tava likteņa Saule spīd pār visiem, un Tavas debesis lej žēlastību pār ikvienu. Tavas veltes aptver visus, Tavs liktenis lemts visiem. Tavas aizsardzības pavēnis sedz visus, un visiem atmirdz Tavas labvēlības gaišais skats. Ak Kungs! Dāvā mums visiem Savas neskaitāmās dāvanas un liec Savas vadības gaismai atmirdzēt. Apgaismo acis, priecē dvēseles un vies sirdīs jaunu garu.</p><hr />

<h2 class="list"><a href="../../prayer/unsorted/lv/bpn2380/">Prayer bpn2380 in Latviešu</a></h2>
<p>Mēs esam Tavi kalpi Tava likteņa pavēnī. Apveltī mūs ar labvēlīgu skatu. Apgaismo mūsu acis, dari dzirdīgas mūsu ausis, dāvā izpratni un mīlestību mūsu sirdīm. Dāvā līksmi un laimi mūsu dvēselēm ar Savu prieka vēsti. Ak Kungs! Rādi mums ceļu uz Savu Valstību un atdzīvini mūs ar Svētā Gara dvesmu. Sniedz mums mūžīgo dzīvošanu un piešķir mums mūžīgo godību. Apvieno cilvēci un apgaismo pasauli, lai mēs ietu Tavus ceļus, ilgotos Tavu labvēlību un meklētu Tavas valstības noslēpumus.</p><hr />

<h2 class="list"><a href="../../prayer/unsorted/lv/bpn2381/">Prayer bpn2381 in Latviešu</a></h2>
<p>Ak labsirdīgais Kungs! Tu esi radījis visu cilvēci no vienas saknes. Tu esi noteicis, lai visi būtu vienas saimes piederīgie. Tava svētā vaiga priekšā visi rod patvērumu Tavas Svētnīcas pavēnī. Visi pulcējas ap galdu, kas pilns Tavu dāvanu, un visi staro Tava likteņa gaismā. Ak Dievs! Pret visiem Tu esi labsirdīgs. Par visiem Tu gādā. Visus Tu pasargā. Visiem Tu dāvā dzīvību. Visus Tu esi apveltījis spējām un dotībām. Pār visiem plūst Tavas žēlastības valgme.</p><hr />

<h2 class="list"><a href="../../prayer/unsorted/lv/bpn2382/">Prayer bpn2382 in Latviešu</a></h2>
<p>Lai daudzināts top Tavs Vārds, ak mans Dievs, par to, ka esi darījis zināmu to Dienu, kas pār visām dienām ir tā visaugstākā, to Dienu, kuru Tu Savās brīnumainajās Vārsmās pavēstīji Saviem Izredzētajiem un Saviem Praviešiem, to Dienu, kurā Tu pāri visai radībai lēji Savu Vārdu slavas mirdzumu. Liela ir svētlaime visiem tiem, kas pievēršas Tev, kas ienāk Tava tuvuma lokā un uztver Tavas balss melodiju. Es lūdzu Tevi, ak mans Kungs, un piesaucu Viņa vārdu, ap kuru pielūgsmē riņķo Tavu Vārdu Ķēniņvalsts, lai Tu žēlīgi palīdzi tiem, kas Tev ir dārgi, slavināt Tavu mācību Tavu kalpu vidū un viest Tavu slavu Tavas radības pasaulē, lai atklāsmes līksme pārņem sirdis visiem, kas mīt uz Tavas zemes.</p><hr />

<h2 class="list"><a href="../../prayer/unsorted/lv/bpn2383/">Prayer bpn2383 in Latviešu</a></h2>
<p>Ak Dievs, mans Dievs! Pie Tavas dziedināšanas jūras, pie Tavas žēlsirdības Saules spožuma un pie Tava Vārda, caur kuru Tu ieguvi Sev kalpus, un pie Tavas visus sasniedzošās Mācības spēka un pie Tavas viscildenās Spalvas varas, un pie Tavas labestības, kas pastāvēja pirms tika radīts it viss, kas ir debesīs un uz zemes, es lūdzu Tevi, šķīstī mani Savas pilnības ūdeņos un nomazgā no manis visas likstas un kaites, un ikvienu vārgumu un vājumu.</p><hr />

<h2 class="list"><a href="../../prayer/unsorted/lv/bpn2384/">Prayer bpn2384 in Latviešu</a></h2>
<p>Tavs Vārds ir mana dziedināšana, ak mans Kungs, un Tevis pieminēšana ir mana veldze. Tavs tuvums ir mana cerība, un mīlestība uz Tevi ir mana pavadone. Tava žēlastība mani spirdzina un balsta kā šajā pasaulē, tā arī tajā, kas nāks. Patiesi, Tu esi Visdāsnais, Viszinošais, Visgudrais.
(Source category: Dziedināšana) (Bahaiprayers.net ID: 2384)</p><hr />

<h2 class="list"><a href="../../prayer/unsorted/lv/bpn2385/">Prayer bpn2385 in Latviešu</a></h2>
<p>Esi slavēts, ak Dievs, mans Kungs! Piesaucot Tavu Visdiženo Vārdu, caur kuru Tu saviļņoji Savus kalpus un uzcēli Savas pilsētas, un pieminot Tavus visdižākos titulus un Tavas viscildenākās īpašības, es Tevi lūdzu, palīdzi Saviem ļaudīm doties uz turieni, kur savā daudzveidībā viņus gaida Tavas veltes, un vērs viņu skatus uz Savas Gudrības Svētnīcu. Dziedini tās kaites, kas ir apsēdušas dvēseles un neļauj tām saskatīt Paradīzi, kas atrodas Tava Vārda pavēnī, Tava Vārda, kam Tu lēmi būt Ķēniņam pār visiem vārdiem to acīs, kas mīt debesīs un kas mājo uz zemes.</p><hr />

<h2 class="list"><a href="../../prayer/unsorted/lv/bpn2386/">Prayer bpn2386 in Latviešu</a></h2>
<p>Lai slava Tev, ak Dievs, mans Kungs! Piesaucot Tavu vārdu, kuru Tu pacēli kā Savas vadības karogu un caur kuru tu izstaroji Savas mīlošās laipnības mirdzumu, un liki apjaust Savas valdīšanas varu, caur kuru Tavu vārdu lāpa izgaismoja Tavas īpašības un caur kuru parādījās Tas, Kas ir Tavas vienības un vienesmes Svētnīca, un Tavas brīvības Izpausme, caur Kuru tapa zināmi Tavas vadības ceļi un tika iezīmētas Tavas labās gribas takas, caur Kuru tika iedragāti maldu pamati un iznīcinātas ļaunuma zīmes, caur Kuru sāka strāvot gudrības avoti un lejup nolaidās debesu galds, caur Kuru Tu iemantoji Sev kalpus un dāvāji dziedināšanu, caur Kuru Tu Saviem kalpiem paudi Savu maigo žēlastību un pasludināji Savai radībai piedošanu, es Tevi lūdzu, pasargā to, kas ir atgriezies un stingri turējies pie Tevis, kas ir paļāvies uz Tavu Žēlastību un sedzies ar Tavas gādības tērpa maliņu.</p><hr />

<h2 class="list"><a href="../../prayer/unsorted/lv/bpn2387/">Prayer bpn2387 in Latviešu</a></h2>
<p>Esi slavēts, ak Dievs, mans Kungs! Piesaucot Tavu vārdu, caur kuru Tava Daile sēdās uz Tavas Mācības troņa, caur kuru Tu ievies pārvērtības pasaulē un pulcini visus, un sauc visus pie atbildības, un atalgo visus, un uzturi visus, un dod spēku visiem – es Tevi lūdzu, pasargā Savu kalponi, kas meklē pie Tevis patvērumu un tīko atrast miera ostu pie Tā, Kurš ir Tava Izpausme, kas pilnībā paļaujas uz Tevi un uzticas Tev.</p><hr />

<h2 class="list"><a href="../../prayer/unsorted/lv/bpn2388/">Prayer bpn2388 in Latviešu</a></h2>
<p>Ak mans Dievs, dāsnais un žēlīgais Dievs! Tu esi tas Ķēniņš, Kā pavēlošais vārds lika rasties visam, kas pastāv, un Tu esi Visdāsnais, Kura kalpu trūkumi nekad nav Viņam kavējuši žēlsirdīgam būt, tāpat kā tie nav mazinājuši Viņa dāsnumu. Es Tevi lūdzu, ļauj Savam kalpam iemantot to, caur ko viņš gūs pestīšanu ikvienā no Tavām pasaulēm. Patiesi, Tu esi Visuvarenais, Visspēcīgais, Viszinošais, Visgudrais.
(Source category: Garīgums) (Bahaiprayers.net ID: 2388)</p><hr />

<h2 class="list"><a href="../../prayer/unsorted/lv/bpn2389/">Prayer bpn2389 in Latviešu</a></h2>
<p>Ak Dievs, atspirdzini un iepriecini manu garu. Šķīsti manu sirdi. Apgaismo manas spējas. Tavās rokās es ielieku visus savus pasākumus. Tu esi mans Vadītājs un mans Patvērums. Man vairs nebūs ne bēdu, ne skumju. Es būšu līksms un prieka pilns. Ak Dievs, visas raizes no manis attālināsies, un šķēršļi man vairs ceļā nestāsies. Mani vairs nenospiedīs dzīves ēnas. Ak Dievs! Tu esi man vēl tuvāks nekā es pats sev. Es Tev ziedojos, ak Kungs!</p><hr />

<h2 class="list"><a href="../../prayer/unsorted/lv/bpn2390/">Prayer bpn2390 in Latviešu</a></h2>
<p>Ak mans Dievs! Ak mans Dievs! Lai slava Tev par to, ka esi man licis atzīt Tavu vienesmi, par to, ka esi mani piesaistījis Savam vienam un vienīgajam Vārdam, ka esi iededzis manī Savas mīlestības uguni un pārņēmis manas domas ar Tevis pieminēšanu un kalpošanu Taviem draugiem un kalponēm. Ak Kungs, palīdzi man būt pieticīgam un pazemīgam un dod man spēku atraisīties no visa un sekot Tavai gaismai, no kuras godības lai tiek man maliņa, lai pildās mana sirds ar mīlu pret Tevi un lai nepaliek tajā vietas mīlai uz visu pasaulīgo.</p><hr />

<h2 class="list"><a href="../../prayer/unsorted/lv/bpn2391/">Prayer bpn2391 in Latviešu</a></h2>
<p>Ak mans Kungs! Ak mans Kungs! Es esmu kā lampa, kas dod gaismu caur Tavas mīlestības uguni un liesmo ar Tavas žēlastības koka iedegto liesmu. Ak mans Kungs! Liec man aizvien vairāk iekvēloties, kaist un liesmot ar Tavas Atklāsmes Sinajā iedegto guni. Tik tiešām, Tu esi Apstiprinātājs, Nodrošinātājs, Varenais, Augstsirdīgais, Mīlošais.
(Source category: Garīgums) (Bahaiprayers.net ID: 2391)</p><hr />

<h2 class="list"><a href="../../prayer/unsorted/lv/bpn2392/">Prayer bpn2392 in Latviešu</a></h2>
<p>Ak mans Dievs! Ak mans Dievs! Šeit ir Tavs kalps, kas ir tiecies uz Tevi un savā sirds degsmē ceļojis pāri tuksnesim Tavai mīlai pretī, gājis Tavu ceļu, jauzdams Tavu labestību, cerēdams uz Tavu dāsnumu, paļaudamies uz Tavu valstību un Tevis sniegtajā vīnā pacilātību gūdams. Ak mans Dievs! Vairo viņa degsmi pēc Tevis, viņa uzticību Tevis cildināšanā, viņa kvēli mīlā pret Tevi. Patiesi, Tu esi Vislabvēlīgais, pārpilnas vēlības Kungs. Nav cita Dieva bez Tevis, Piedodošā un Žēlsirdīgā.</p><hr />

<h2 class="list"><a href="../../prayer/unsorted/lv/bpn2393/">Prayer bpn2393 in Latviešu</a></h2>
<p>Viņš ir Dievs! Ak Dievs, mans Dievs! Šeit ir Tavās dienās Tava svētuma saldās smaržas saistītie kalpi, kuros iedegta liesma no Tava svētā koka, kalpi, kas atsaucas uz Tavu balsi, kas teic Tavu slavu, kurus modina Tavas vēsmas, kurus saviļņo Tava saldme, kas redz Tavas zīmes, kas saprot Tavas vārsmas, kas ieklausās Tavos vārdos, kas tic Tavai Atklāsmei un kuri ir droši par Tavu mīlošo laipnību. Viņu acis, ak Kungs, ir vērstas uz Tavu gaismā starojošo Ķēniņvalsti, un vaigs viņiem ir celts uz Tavas valdīšanas augstumiem.</p><hr />

<h2 class="list"><a href="../../prayer/unsorted/lv/bpn2394/">Prayer bpn2394 in Latviešu</a></h2>
<p>Viņš ir Žēlīgais, Visdāsnais! Ak Dievs, mans Dievs! Tavs aicinājums ir sasniedzis mani un Tavas Godības Spalvas rakstītais ir mani atmodinājis, Tavu svēto vārdu straume ir mani savaldzinājusi, un Tavas iedvesmas vīns ir mani saviļņojis. Tu mani redzi, ak Kungs, no visa atraisījušos, tikai no Tevis vien nē. Es turos pie Tava dāsnuma saites, ilgodamies Tavas labvēlības brīnumu. Es lūdzu Tevi, tik tiešām, kā mūžam strāvo Tava mīla un labestība, un mirdz Tavu maigo rūpju un labvēlības gaisma, dod man to, kas tuvinās mani Tev, un Savā bagātībā dari mani bagātu.</p><hr />

<h2 class="list"><a href="../../prayer/unsorted/lv/bpn2395/">Prayer bpn2395 in Latviešu</a></h2>
<p>Viņš ir Dievs, Kas uzklausa lūgšanas un atbild uz tām! Lai Tev slava, ak Vismīļotais, Tu gaismas Devējs pasaulei! Atšķirtības liesmas ir mani apņēmušas, un mana vieglprātība ir manu sirdi iztukšojusi. Pie Tava Visdiženā Vārda, ak Tu Pasaules Ilgojums un cilvēku cilts Vismīļotais, es Tevi lūdzu, liec, lai Tava iedvesma uztur manu dvēseli un lai mana auss saklausa Tavu brīnišķo balsi, lai manas acis saskata Tavas zīmes un Tavu gaismu, kas ir atklāta caur Tavu vārdu un Tavu īpašību izpausmēm, ak Tu, Kas Savās rokās turi it visu.</p><hr />

<h2 class="list"><a href="../../prayer/unsorted/lv/bpn2396/">Prayer bpn2396 in Latviešu</a></h2>
<p>Kliedē manas bēdas Savā augstsirdībā un dāsnumā, ak Dievs, mans Dievs, un Savas varenības spēkā remdē manas ciešanas. Tu redzi mani, ak mans Kungs, ar skatu celtu uz Tevi, no visām pusēm bēdu ielenktu. Ak visas esamības Valdniek, Kā pavēnī tveras viss redzamais un neredzamais, piesaucot Tavu Vārdu, caur Kuru Tu esi pakļāvis cilvēku sirdis un dvēseles, un Tavas žēlastības jūras viļņus, un Tava dāsnuma Saules mirdzumu, ierindo mani to pulkā, kurus neviens nav spējis novērst no Tevis.</p><hr />

<h2 class="list"><a href="../../prayer/unsorted/lv/bpn2397/">Prayer bpn2397 in Latviešu</a></h2>
<p>Esi slavēts un cildināts, ak mans Kungs! Pie to nopūtām un izlietajām asarām, kas Tevi mīl un ilgojas Tevi skatīt, es Tevi lūdzu, neliedz man Tavā Dienā Savu maigo žēlastību un ļauj man klausīties Tavas dūjas dziesmā, kas Tava vaiga starojumā slavē Tavu vienesmi. Es esmu bēdu mākts, ak Dievs. Tu redzi mani turamies jo cieši pie Tava Vārda, ak Tu, Kam pieder viss. Man ir lemts iet bojā, Tu redzi mani tveramies pie Tava Vārda, Mūžam Pastāvošā.</p><hr />

<h2 class="list"><a href="../../prayer/unsorted/lv/bpn2398/">Prayer bpn2398 in Latviešu</a></h2>
<p>Ak Tu, Kura pārbaudījumi nes dziedināšanu Tev tuvajiem, Kura zobenu ilgojas tie, kas Tevi mīl, Kura bultas ir dārgas visiem, kas Tevis ilgojas, Kura likums ir vienīgā cerība tiem, kas ir atzinuši Tavu patiesību. Pieminot Tavu dievišķo laipnību un Tava vaiga gaismu, es Tevi lūdzu, no Saviem augstumiem palīdzi mums tiekties pēc Tevis. Dari drošus mūsu soļus, ak mans Dievs, kalpojot Tavai Mācībai, apgaismo mūsu sirdis ar Tevis zināšanas spožumu un iekvēlini mūsu dvēseles ar Savu vārdu gaišo uguni un Tava dāsnuma Saules mirdzumu, un ierindo mūs to pulkā, kurus neviens nav spējis novērst no Tevis, ak visu Vārdu Valdniek un debesu Radītāj!</p><hr />

<h2 class="list"><a href="../../prayer/unsorted/lv/bpn2399/">Prayer bpn2399 in Latviešu</a></h2>
<p>Esi slavēts, ak mans Dievs! Ja tiem, kas Tevi no sirds mīl, nebūtu likstu, Tavu ceļu ejot, kā gan Tu viņus pazītu? Un ja nebūtu pārbaudījumu, kurus tie izcieš mīlestībā pret Tevi, kā gan to augstais stāvoklis, kuri ilgojas pēc Tevis, tiktu atklāts? Tava varenība lai ir tam par pierādījumu. Vienīgais pavadonis tiem, kas Tevi pielūdz, ir asaras, un mierinājums tiem, kas Tevi meklē, ir vaidi, ko tie izdveš, un pārtika tiem, kas steidzas Tevi sastapt, ir to salauzto siržu lauskas.</p><hr />

<h2 class="list"><a href="../../prayer/unsorted/lv/bpn2400/">Prayer bpn2400 in Latviešu</a></h2>
<p>Esi slavēts, ak Dievs, mans Kungs! Katrs vērīgais atzīst Tavu varu un valdīšanu, un katra redzīga acs saskata Tavu diženumu un Tavas varas neuzveicamo spēku. Nekāds pretvējš nespēj kavēt tos, kas bauda Tavu tuvumu, celt skatu uz Tavas godības Apvārsni, un nekādas pārbaudījumu vētras nevar novērst no ceļa un apturēt tos, kas, uzticoties Tavai gribai, dodas uz Tavu Galmu. Manuprāt, Tavas mīlestības liesma deg viņu sirdīs, un Tava maiguma gaisma kvēlo viņu dvēselēs.</p><hr />

<h2 class="list"><a href="../../prayer/unsorted/lv/bpn2401/">Prayer bpn2401 in Latviešu</a></h2>
<p>Vai ir vēl kāds cits, kas spēj grūtības novērst, kā Dievs? Saki: Lai slavēts ir Dievs! Viņš ir Dievs! Visi ir Viņa kalpi, un visi dzīvo pēc Viņa likumiem.
(Source category: Grūtības un pārbaudījumi) (Bahaiprayers.net ID: 2401)</p><hr />

<h2 class="list"><a href="../../prayer/unsorted/lv/bpn2402/">Prayer bpn2402 in Latviešu</a></h2>
<p>Saki: Pār visām lietām Dievs ir piepildījums, un nav apmierinājuma bez Dieva nedz debesīs, nedz arī virs zemes. Patiesi, Viņš ir Zinātājs, Uzturētājs, Visvarenais.
(Source category: Grūtības un pārbaudījumi) (Bahaiprayers.net ID: 2402)</p><hr />

<h2 class="list"><a href="../../prayer/unsorted/lv/bpn2403/">Prayer bpn2403 in Latviešu</a></h2>
<p>Viņš ir Līdzjūtīgais, Viņš ir Augstsirdīgais. Ak Dievs, mans Dievs! Tu redzi mani. Tu zini mani. Tu esi mana Osta un Patvērums. Neviena es neesmu meklējis un neviena es nemeklēšu, tik vien Tevi. Nevienu ceļu es neesmu gājis, nedz iešu, izņemot Tavas mīlestības ceļu. Tumšā izmisuma naktī, cerību un gaidu pilnas, manas acis vēršas uz Tavas neizmērojamās labestības rītiem, un rītausmas stundā mana pagurusī dvēsele atceras Tavu Daili un pilnību un top atkal spēcināta un stipra.</p><hr />

<h2 class="list"><a href="../../prayer/unsorted/lv/bpn2404/">Prayer bpn2404 in Latviešu</a></h2>
<p>Ak Dievs, mans Kungs, un mana Osta ciešanu vētrā. Mans Vairogs un mans Aizsegs bēdās, mans Patvērums grūtā stundā un mans Ceļabiedrs manā vientulībā, mans Mierinājums manās bailēs, mans mīlošs Draugs manā atstātībā, mans Sāpju Remdētājs raizēs un manu grēku Piedevējs! Es griežos pie Tevis, es kvēli lūdzu Tevi ar visu sirds, prāta un daiļrunības spēku, sargi mani no visa, kas neatbilst Tavai gribai Tavas dievišķās vienesmes laikmetā, un attīri mani no visiem sārņiem un traipiem, kas liedz man, tīram un neaptraipītam, meklēt Tavas Svētības Koka ēnu.</p><hr />

<h2 class="list"><a href="../../prayer/unsorted/lv/bpn2405/">Prayer bpn2405 in Latviešu</a></h2>
<p>Ak mans Kungs, mans Mīļotais, mans Ilgojums! Manā vientulībā pieņem mani, trimdā pavadi mani, kliedē manas bēdas, Tavai Dailei liec man būt uzticīgam, atbrīvo mani no visa, tikai no Sevis vien nē, ar Sava svētuma dvašu saisti mani. Savā Ķēniņvalstī ļauj man būt kopā ar tiem, kas ir atraisījušies no visa, tikai no Tevis vien nē, kas ilgojas kalpot pie Tava svētā Sliekšņa un kas ceļas, lai kalpotu Tavai Mācībai. Ļauj, lai esmu viena no Tavām kalponēm, ar kuru Tu esi mierā.</p><hr />

<h2 class="list"><a href="../../prayer/unsorted/lv/bpn2406/">Prayer bpn2406 in Latviešu</a></h2>
<p>Ak Tu vienīgais nesalīdzināmais Dievs! Ak Tu Ķēniņvalsts Valdniek! Šīs dvēseles ir Tava debesu armija. Palīdzi tām ar Augstajiem Debesu Pulkiem, nes tām uzvaru, lai ikviena no tām kļūst kā pulks, un pakļauj šīs zemes ar Dieva mīlestību un dievišķo mācību gaismu. Ak Dievs! Esi tām atbalsts un palīgs un tuksnesī, kalnos, ielejās, mežos, prērijās, un jūrās esi tām līdzās, lai spēj tās ļaudis aicināt ar Ķēniņvalsts spēku un Svētā Gara dvašu.</p><hr />

<h2 class="list"><a href="../../prayer/unsorted/lv/bpn2407/">Prayer bpn2407 in Latviešu</a></h2>
<p>Ak Kungs! Atver plaši durvis, dāvā iespējas, sagatavo ceļu, novērs briesmas, lai mēs spētu sasniegt tos, kuru sirdis Tu esi sagatavojis Savai Mācībai, un lai viņi spētu sasniegt mūs. Patiesi, Tu esi Visžēlīgais, Visdāsnais, Visspēcīgais.
(Source category: Mācības sludināšana) (Bahaiprayers.net ID: 2407)</p><hr />

<h2 class="list"><a href="../../prayer/unsorted/lv/bpn2408/">Prayer bpn2408 in Latviešu</a></h2>
<p>Lai slava Tev, ak Dievs, mans Kungs! Es lūdzu Tevi un piesaucu Tavu Vārdu, kura nozīmi neviena dvēsele vēl nav izdibinājusi un kuru pienācīgi apjautis vēl nav neviens. Es lūdzu Tevi pie Tavas Atklāsmes Pirmavota un Tavu zīmju Gaismas, padari manu dvēseli par Savas mīlas un pieminēšanas trauku. Tad iepludini to Savā bezgalīgajā okeānā, lai no tā plūstu Tavas gudrības dzīvinošie ūdeņi un kristālskaidri skanētu Tevis cildināšana un slavināšana. Mana ķermeņa locekļi apliecina Tavu vienesmi, un mati uz manas galvas teic Tavu valdīšanas spēku un varenību.</p><hr />

<h2 class="list"><a href="../../prayer/unsorted/lv/bpn2409/">Prayer bpn2409 in Latviešu</a></h2>
<p>Lai slava Tev, visas pasaules Dievs un visu tautu Ilgojums! Ak Tu, Kas atklājies Visdiženākajā Vārdā, caur kuru no Tavas lielās gudrības jūras gliemežnīcām skatam pavērušās zināšanu un runas pērles, un Ticības apvāršņi tikuši rotāti ar Tavas parādīšanās saules gaismu. Piesaucot Tavu Vārdu, caur kuru Tu apliecināji Sevi Savas radības un Savu kalpu acīs, es Tevi lūdzu, dod spēku Saviem ļaudīm, lai Tava Mācība izplatītos Tavās zemēs un lai Tavas vadības un varas karogi tiktu pacelti Tavā valstī Tavu kalpu vidū.</p><hr />

<h2 class="list"><a href="../../prayer/unsorted/lv/bpn2410/">Prayer bpn2410 in Latviešu</a></h2>
<p>Ak Dievs, Tu esi visu Savu Izpausmju Cēlonis, visu Pirmsākumu Pirmsākums, visu Atklāsmju Pirmavots, visas Gaismas Sākums! Es apliecinu, ka Tavs Vārds ir rota pie izpratnes debesīm, ka caur To ir uzvirmojusi Mācības vārdu jūra un Tava likteņa veltes ir dāvātas visu ticību ticīgajiem. Es lūdzu Tevi, dari mani bagātu, lai varu iztikt bez visa un lai tikai Tu vien esi man vajadzīgs. No Sava dāsnuma debesīm lej pār mani Savas pilnības lietu, kas liks man plaukt un zelt jebkurā no Tavām pasaulēm.</p><hr />

<h2 class="list"><a href="../../prayer/unsorted/lv/bpn2411/">Prayer bpn2411 in Latviešu</a></h2>
<p>Mans Dievs, mans Pielūgtais, mans Ķēniņš, mana karstākā Vēlēšanās! Kāda gan mēle var izteikt manu pateicību Tev? Es biju vienaldzīgs, Tu mani modināji. Es biju novērsies no Tevis, Tu visžēlīgi ļāvi man atgriezties pie Tevis. Es biju kā miris, Tu mani atdzīvināji ar dzīvības ūdeni. Es biju kā novītis zieds, Tu mani atveldzēji ar Savu vārdu dievišķo straumi, kas plūda no Visžēlīgās Spalvas. Ak Dievišķais Likteni! Visa radība ceļas no Tava dāsnuma.</p><hr />

<h2 class="list"><a href="../../prayer/unsorted/lv/bpn2412/">Prayer bpn2412 in Latviešu</a></h2>
<p>Ak mans Dievs! Piesaucot Tavu cildeno Vārdu, es lūdzu Tevi palīdzēt man darīt to, kas liks Tavu kalpu dzīvei labklājībā zelt un Tavām pilsētām krāšņi plaukt. Tev patiešām ir vara pār visām lietām!
(Source category: Palīdzība) (Bahaiprayers.net ID: 2412)</p><hr />

<h2 class="list"><a href="../../prayer/unsorted/lv/bpn2413/">Prayer bpn2413 in Latviešu</a></h2>
<p>Ak Kungs, mans Dievs! Palīdzi Saviem mīļotajiem būt stipriem Tavā ticībā, staigāt Tavus ceļus un būt nelokāmiem Tavā Mācībā. Visžēlīgi palīdzi viņiem pārvarēt savtību un kaislības un sekot dievišķās vadības gaismai. Tu esi Spēcīgais, Žēlīgais, Pats par Sevi Pastāvošais, Dāsnais, Līdzjūtīgais, Visvarenais, Vismīlošais.
(Source category: Palīdzība) (Bahaiprayers.net ID: 2413)</p><hr />

<h2 class="list"><a href="../../prayer/unsorted/lv/bpn2414/">Prayer bpn2414 in Latviešu</a></h2>
<p>Kungs! Nožēlojami mēs esam, sniedz mums Savu atbalstu, nabagi mēs esam, dod mums daļiņu Savas neizmērojamās bagātības, trūcīgi mēs esam, apmierini mūsu vajadzības, pazemoti mēs esam, cel mūs Savā godībā. Tu baro putnus gaisā un zvērus laukā, un visas būtnes bauda Tavu mīlošo laipnību un rūpes. Neliedz man, nevarīgajam, Savu brīnumaino žēlsirdību. Savā varenībā lai Tev labpatīkas apņemt šo bezpalīdzīgo dvēseli ar Savu dāsnumu. Dod mums mūsu dienišķo maizi, vairo to, kas nepieciešams, lai mēs nebūtu atkarīgi ne no viena cita bez Tevis, lai mēs sarunātos tik ar Tevi vien, lai ietu vien Tavu ceļus un slavētu Tavus neizdibināmos brīnumus.</p><hr />

<h2 class="list"><a href="../../prayer/unsorted/lv/bpn2415/">Prayer bpn2415 in Latviešu</a></h2>
<p>Neatņem mums, ak Kungs, to svētku galdu, kas ir Tavā vārdā klāts, un neslāpē to spožo liesmu, kas ir iedegusies no Tavas neizdzēšamās uguns. Neliedz plūst Saviem dzīvības ūdeņiem, kuru melodiskās šalkas vēstī Tavu slavu un atgādina par Tevi, un nelaupi Saviem kalpiem Savu saldo elpu, kas vieš Tavas mīlestības smaržu. Kungs! Vērs vieglumā rūpes, kuras nomāc tos, kas tiecas pēc svētuma, vērs grūtumu mierinājumā, nievas cildinājumā un bēdas svētlaimes priekā, ak Tu, Kas Savās rokās turi visas cilvēces likteņus.</p><hr />

<h2 class="list"><a href="../../prayer/unsorted/lv/bpn2416/">Prayer bpn2416 in Latviešu</a></h2>
<p>Ak Tu, Kā vaigs ir manas pielūgsmes tēls, Kā skaistums ir mans patvērums, Kā miteklis ir mans mērķis, Kā uzslava ir mana cerība, Kā liktenis ir mans līdzgaitnieks, Kā mīlestība ir manas esamības cēlonis, Kā pieminēšana ir mans mierinājums, Kā tuvums ir mans ilgojums, Kā klātbūtne ir mana dziļākā vēlēšanās un mana augstākā tiecība, es Tevi lūdzu, neliedz man to, ko Tu esi lēmis Saviem izraudzītajiem kalpiem. Tad dod jel man visu labo šai pasaulē un tajā, kas nāks.</p><hr />

<h2 class="list"><a href="../../prayer/unsorted/lv/bpn2417/">Prayer bpn2417 in Latviešu</a></h2>
<p>Uz Tevi, ak mans Kungs, es paceļu skatu, no Tavas žēlastības es ceru pieredzēt brīnumus, Tavu dāsnumu es gaidu atklājamies. Es Tevi lūdzu, neļauj man vilties Tavas žēlastības durvju priekšā un neļauj man palikt vienam ar tiem, kurus Tu esi radījis, bet kuri ir nolieguši Tavu mācību. Es esmu, ak mans Dievs, Tavs kalps un Tava kalpa dēls. Es esmu apjautis Tavu patiesību Tavās dienās un mēģinājis tuvoties Tavas vienesmes krastam, atzīdams, ka Tu esi viens un vienots ar visu, cerēdams uz Tavu piedošanu.</p><hr />

<h2 class="list"><a href="../../prayer/unsorted/lv/bpn2418/">Prayer bpn2418 in Latviešu</a></h2>
<p>Tu redzi mani, ak mans Kungs, raugāmies uz Tava dāsnuma debesīm un Tavas labestības okeānu, atteikušos no visa, tik no Tevis vien nē. Pie Tavas Atklāsmes Saules Sinaja kalnā, pie Tavas žēlsirdības acs mirdzuma, kas atspīd pie Tava, Mūžam Piedodošā, Vārda debesīm, es lūdzu Tevi, apžēlojies par mani un dāvā man piedošanu. Pieraksti man ar Savu godības spalvu to, kas caur Tavu vārdu cels godā mani Tavas radības pasaulē. Palīdzi man, ak mans Kungs, tiekties pēc Tevis un ieklausīties Tavu mīļoto balsīs, kurus šīs zemes varenie nav spējuši salauzt, kurus tautu valdīšana nav spējusi atraut no Tevis un kas, tuvodamies Tev, ir sacījuši: “Dievs ir mūsu Kungs, Viņš ir Kungs pār visu, kas ir debesīs un uz zemes!</p><hr />

<h2 class="list"><a href="../../prayer/unsorted/lv/bpn2419/">Prayer bpn2419 in Latviešu</a></h2>
<p>Slavēts lai ir Tavs vārds, ak mans Dievs un visas radības Dievs, mana Godība un visas radības Godība, mans Ilgojums un visas radības Ilgojums, mans Spēks un visas radības Spēks, mans Ķēniņš un visas radības Ķēniņš, mans Pavēlnieks un visas radības Pavēlnieks, mans Mērķis un visas radības Mērķis, mans Rosinātājs un visas radības Rosinātājs! Es Tevi lūdzu, neatstum mani no Savas maigās žēlastības jūras, un neliec man kavēties tālu no Savas tuvības krastiem.</p><hr />

<h2 class="list"><a href="../../prayer/unsorted/lv/bpn2420/">Prayer bpn2420 in Latviešu</a></h2>
<p>Ak Kungs, Tu cilvēku cerība. Tu esi patvērums visiem tiem, kas Tev kalpo. Tavā ziņā ir visi noslēpumi un brīnumi. Mēs visi esam grēcinieki, un Tu, Žēlīgais, Maigais, esi grēcinieku patvērums. Ak Kungs! Neraugies uz mūsu trūkumiem. Esi pret mums žēlīgs un vēlīgs. Mums trūkumu ir daudz, bet neizmērojama ir Tava piedošana. Tāpēc dod mums spēku un stiprini mūs. Palīdzi mums kļūt Tava sliekšņa cienīgiem. Apskaidro mums sirdis, dari redzīgas mūsu acis, dari dzirdīgas mūsu ausis, atdzīvini mirušos un dziedini sirgstošos.</p><hr />

<h2 class="list"><a href="../../prayer/unsorted/lv/bpn2421/">Prayer bpn2421 in Latviešu</a></h2>
<p>Es esmu atmodies, Tevis pasargāts, ak mans Dievs, un tas, kas pēc Tavas sargāšanas tiecas, dzīvos Tavas aizsardzības Svētnīcā un Tavas aizstāvības Cietoksnī. Apgaismo manas dvēseles būtību, ak mans Kungs, ar Sava Atklāsmes Avota gaismas stariem tāpat, kā Tu apspīdēji manu ārējo būtni ar Savas labestības rīta gaismu.
(Source category: Rīts) (Bahaiprayers.net ID: 2421)</p><hr />

<h2 class="list"><a href="../../prayer/unsorted/lv/bpn2422/">Prayer bpn2422 in Latviešu</a></h2>
<p>Es esmu cēlies šorīt caur Tavu žēlastību, ak mans Dievs, un izgājis no mājas pilnā paļāvībā uz Tevi, nododams sevi Tavā gādībā. Tad sūti man no Savas žēlsirdības debesīm svētību un ļauj man neskartam atkal atgriezties mājās tāpat, kā Tu man ļāvi iziet Tavā aizsardzībā, domās pievēršoties tikai Tev. Nav neviena cita Dieva bez Tevis, Vienīgā, Nesalīdzināmā, Viszinošā, Visgudrā.
(Source category: Rīts) (Bahaiprayers.net ID: 2422)</p><hr />

<h2 class="list"><a href="../../prayer/unsorted/lv/bpn2423/">Prayer bpn2423 in Latviešu</a></h2>
<p>Es teicu Tevi, ak mans Dievs, ka Tu esi modinājis mani no miega un aizmirstības snaudas. Es esmu atmodies šorīt ar skatu pret Tavas Atklāsmes Saules spožo mirdzumu, kas apgaismo Tavas varenības un cēluma debesis. Es atzīstu Tavas zīmes, es ticu Tavai Grāmatai un stingri turos pie Tevis. Pie Tavas gribas visspēcības un pie Tava nodoma neatvairāmās varas, es lūdzu Tevi, radi no tā, ko Tu man miegā atklāji, visstingrāko pamatu Savas mīlestības namiem Savu mīļoto sirdīs, caur ko atklāties Tavas mīlošās laipnības un vēlības zīmēm.</p><hr />

<h2 class="list"><a href="../../prayer/unsorted/lv/bpn2424/">Prayer bpn2424 in Latviešu</a></h2>
<p>Esi slavēts, ak Dievs, mans Kungs! Pie Tavas visaptverošās žēlsirdības vēju šalkām, pie Tava Nodoma Izpausmēm, pie Tavas iedvesmas Apvāršņa, es lūdzu, sūti man un visiem tiem, kas tiecas skatīt Tavu vaigu, veltes atbilstoši Tavai augstsirdībai un dāsnajai vēlībai. Esmu nabags un nelaimīgs, ak mans Kungs! Ļauj man gremdēties Tavas bagātības jūrā. Esmu izslāpis, ļauj man dzert no Tavas mīlošās laipnības dzīvinošajiem ūdeņiem. Pie Tevis Paša un pie Tiem, Kurus Tu sūtīji Savu Būtību un Savu skaidro Vārdu paust visiem tiem, kas ir debesīs un uz zemes, es lūdzu, pulcē Savus kalpus Sava žēlīgā likteņa Koka ēnā.</p><hr />

<h2 class="list"><a href="../../prayer/unsorted/lv/bpn2425/">Prayer bpn2425 in Latviešu</a></h2>
<p>Ak žēlīgais Dievs! Ak Tu varenais un spēcīgais! Ak Tu labsirdīgais Tēvs! Tavi kalpi ir pulcējušies pie Tava sliekšņa un lūdz Tevi. Tie ilgojas Tavu nebeidzamo dāvanu un paļaujas uz Tevi. Tik vien Tava labā griba ir viņiem padomā, tik vien cilvēku saimei vēlas tie kalpot. Ak Dievs! Ļauj šeit sanākušajiem atplaukt smaidā. Vies tiem sirdīs žēlastību. Lai krīt tiem par tiesu Svētā Gara veltes. No debesīm dod tiem spēku. Svētī viņus ar debesu domām.</p><hr />

<h2 class="list"><a href="../../prayer/unsorted/lv/bpn2426/">Prayer bpn2426 in Latviešu</a></h2>
<p>Ak Tu žēlīgais Kungs! Šie ir Tavi kalpi, kas pulcējušies šai saietā, pievērsušies Tavai Valstībai, kam vajadzīga Tava vēlība un svētība. Ak Dievs! Ļauj mums skatīt Tavas vienesmes zīmes, kas izpaužas visās dzīves parādībās. Atklāj un atraisi tos tikumus un spējas, kurus Tu esi neredzami ietvēris cilvēces dzīvē. Ak Dievs! Mēs esam kā stādi, un Tavs dāsnums ir kā lietus. Veldzē šos stādus un liec tiem augt. Mēs esam Tavi kalpi, atpestī mūs no materiālās eksistences važām.</p><hr />

<h2 class="list"><a href="../../prayer/unsorted/lv/bpn2427/">Prayer bpn2427 in Latviešu</a></h2>
<p>Ak mans Dievs! Ak mans Dievs! Patiesi, Tavi kalpi griežas pie Tevis un lūdz Tavu žēlastību, kas ir Tava Ķēniņvalsts. Patiesi, Tavs svētums pievelk viņus, un Tavas mīlestības uguns liek tiem kvēlot un tiekties pēc Tavas brīnumainās Ķēniņvalsts atzinības, un tie cer iekļūt Tavā debesu Valstībā. Patiesi, viņi ilgojas Tavu dāvanu, viņi tvīkst pēc patiesības Saules. Ak Kungs! Vērs tos starojošos gaismas avotos, žēlastības zīmēs, augļus nesošos kokos un mirdzošās zvaigznēs.</p><hr />

<h2 class="list"><a href="../../prayer/unsorted/lv/bpn2428/">Prayer bpn2428 in Latviešu</a></h2>
<p>Ak Tu piedodošais Dievs! Šie kalpi raugās uz Tavu Ķēniņvalsti un ilgojas Tavas žēlsirdīgās vēlības. Ak Dievs! Dari tīras un labas viņu sirdis, lai viņi spēj kļūt Tavas mīlas cienīgi. Šķīstī un svētī viņu garu, lai viņi atstaro Patiesības gaismas Sauli. Šķīstī un svētī viņu acis, lai spēj tās uztvert Tavu gaismu. Šķīstī un svētī viņu ausis, lai spēj tās saklausīt Tavas Ķēniņvalsts aicinājumu. Ak Kungs! Patiesi, mēs esam nespēcīgi, bet Tu esi spēcīgs.</p><hr />

<h2 class="list"><a href="../../prayer/unsorted/lv/bpn2429/">Prayer bpn2429 in Latviešu</a></h2>
<p>Lai slava Tev, Mūžības Ķēniņ, tautu Radītāj, ikviena mirstīgā miesas Veidotāj! Tā vārdā, caur kuru Tu visu cilvēci aicināji uz Savas valdīšanas un godības apvārsni un virzīji Savu kalpu soļus uz Savas svētības un labvēlības Galmu, es Tevi lūdzu, uzņem mani to pulkā, kas ir atraisījušies no visa, tik no Tevis vien nē, kas ir pievērsušies Tev un kurus Tevis lemtās nelaimes nav spējušas atturēt no Tavām veltēm. Ak mans Kungs, es paļaujos uz Tavu dāsnumu un cieši turos pie tavas vēlības tērpa vīles.</p><hr />

<h2 class="list"><a href="../../prayer/unsorted/lv/bpn2430/">Prayer bpn2430 in Latviešu</a></h2>
<p>Viņš ir Varenais, Piedevējs, Līdzjūtīgais! Ak Dievs, mans Dievs! Tu redzi Savu kalpu maldus un iznīcību bezdibeņa malā; kur ir Tavas dievišķās vadības gaisma, ak pasaules Ilgojums? Tu redzi viņu bezpalīdzību un viņu vārgumu; kur ir Tavs spēks, ak Tu, Kas Savā rokā turi varu pār debesīm un pār zemi? Piesaucot Tavas mīlošās laipnības spožo gaismu un Tavas zināšanas, un gudrības jūras viļņus, un Tavu Vārdu, caur Kuru Tu esi valdījis pār Savām tautām, es lūdzu Tevi, ak Dievs, mans Kungs, ļauj man būt to starpā, kas ir klausījuši tam, ko Tu esi noteicis Savā Grāmatā.</p><hr />

<h2 class="list"><a href="../../prayer/unsorted/lv/bpn2431/">Prayer bpn2431 in Latviešu</a></h2>
<p>Ak Tu, Kā tuvums ir mana vēlēšanās, Kā klātbūtne ir mana cerība, Kā pieminēšana ir mans ilgojums, Kā godības Galms ir mans ceļa mērķis, Kā mājoklis ir mana tiecība, Kā vārds ir mana dziedināšana, Kā mīlestība ir manas sirds starojums, Kuram kalpot ir manas karstākās alkas. Piesaucot Tavu Vārdu, caur kuru Tu ļāvi tiem, kas Tevi atzinuši, pacelties Tavas zināšanas cildenajos augstumos un devi spēku tiem, kas no visas sirds pielūdz Tevi, tuvoties Tavas svētās vēlības Galmam, es lūdzu Tevi, palīdzi man vērst seju uz Tavu vaigu, celt skatu uz Tevi un daudzināt Tavu slavu.</p><hr />

<h2 class="list"><a href="../../prayer/unsorted/lv/bpn2432/">Prayer bpn2432 in Latviešu</a></h2>
<p>Esi slavēts, ak Dievs, mans Kungs! Tā vārdā Kas ir Visdižākais no Taviem Vārdiem, Kam gauži pāri darījuši tie, kas atstūmuši Tavu patiesību, Kuru ielenc bēdas, ko neviena mēle nespēj aprakstīt, es Tevi lūdzu, palīdzi man vienmēr atcerēties un slavēt Tevi šajās dienās, kad visi ir novērsušies no Tavas Dailes, apstrīd Tevi un nicinājumā pagriezuši muguru Tavas Mācības Atklājējam. Ak mans Kungs, nav neviena cita, kas Tavu Mācību atbalsta, kā vien Tevis Paša vara.</p><hr />

<h2 class="list"><a href="../../prayer/unsorted/lv/bpn2433/">Prayer bpn2433 in Latviešu</a></h2>
<p>Ak Dievs, mans Kungs! Palīdzi Saviem mīļajiem būt stingriem Tavā Ticībā, iet Tavus ceļus, nelokāmi ievērot Tavu Mācību. Dod viņiem svētību, lai tie spētu atvairīt savtības un kaislību uzplūdus un sekotu Tavas dievišķās Vadības gaismai. Tu esi Spēcīgais, Žēlīgais, Pats par Sevi Pastāvošais, Līdzjūtīgais, Visvarenais, Dāsnais!
(Source category: Vakars) (Bahaiprayers.net ID: 2433)</p><hr />

<h2 class="list"><a href="../../prayer/unsorted/lv/bpn2434/">Prayer bpn2434 in Latviešu</a></h2>
<p>Dari stingrus mūsu soļus, ak Kungs, Tavu ceļu ejot, un dari mūsu sirdis stipras, Tevi klausot. Vērs mūsu skatus uz Tavas vienesmes skaistumu un priecē mūsu sirdis ar Savas dievišķās vienības zīmēm. Rotā mūsu miesas ar Sava dāsnuma tērpu un noņem no mūsu acīm grēcīguma plīvuru, un sniedz mums Savas žēlastības kausu tā, lai, Tavu augstsirdību redzot, visas radības būtība dzied Tev slavu. Atklājies jel, ak Kungs, Savos žēlsirdības Vārdos un Savas dievišķās Esības neizdibināmībā, lai lūgsnu svētā jūsma pilda mūsu dvēseles, kas celsies pār vārdiem un burtiem, un pārvarēs zilbju un skaņu šalkoņu, un lai Tavas godības atklāšanās priekšā visas lietas iegrimtu nebūtībā.</p><hr />

<h2 class="list"><a href="../../prayer/unsorted/lv/bpn2435/">Prayer bpn2435 in Latviešu</a></h2>
<p>Ak Dievs, mans Dievs! Es esmu griezies pie Tevis grēku nožēlā, un, patiesi, Tu esi Piedevējs, Tu esi Līdzjūtīgais! Ak Dievs, mans Dievs! Es esmu atgriezies pie Tevis, un, patiesi, Tu esi Mūžam Piedodošais, Tu esi Žēlotājs! Ak Dievs, mans Dievs! Es esmu kļāvies pie Tava dāsnuma kā pie drošības saites, un Tu glabā visus krājumus, kas ir debesīs un uz zemes. Ak Dievs, mans Dievs! Es esmu steidzies pie Tevis, un, patiesi, Tu esi Piedevējs, Tu esi nebeidzamas žēlastības Kungs!</p><hr />

<h2 class="list"><a href="../../prayer/unsorted/lv/bpn2436/">Prayer bpn2436 in Latviešu</a></h2>
<p>Ak līdzjūtīgais Dievs! Lai Tev pateicība par to, ka esi atmodinājis mani un devis man apziņu. Tu esi man dāvājis acis, kas redz, ausis, kas dzird, Tu esi mani atvedis uz Savu Ķēniņvalsti un vadījis mani pa Savu Taku. Tu esi man rādījis pareizo ceļu un ļāvis man tverties Pestīšanas Šķirstā. Ak Dievs! Liec man būt uzticīgam, stingram un nelokāmam. Tu esi spēcīgs, Tu esi redzošs, Tu esi dzirdīgs! Tu esi Dievs, Tu jūti līdzi.</p><hr />

<h2 class="list"><a href="../../prayer/unsorted/lv/bpn2437/">Prayer bpn2437 in Latviešu</a></h2>
<p>Ak mans Dievs, mans Pavēlniek, mans Ilgojums! Tavs kalps meklē mieru Tavas žēlsirdības pavēnī, viņš vēlas atdusēties zem Tavas vēlības debesīm, un viņš izlūdzas no Tevis gādību un aizstāvību. Es lūdzu Tevi, ak mans Kungs, raugi ar Savu aci, kas ir allaž nomodā, lai manas acis redz Tevi vien. Apskaidro tām skatu, lai tās spēj atšķirt Tavas zīmes un saskatīt Tavas Atklāsmes Apvārsni. Tavas visspēcības priekšā ir trīcējuši pasaules varenie. Nav cita Dieva bez Tevis, Visvarenā, Visu Pakļāvēja, Neatkarīgā.</p><hr />

<h2 class="list"><a href="../../prayer/unsorted/lv/bpn2438/">Prayer bpn2438 in Latviešu</a></h2>
<p>Kā gan man gulēt, ak Dievs, mans Dievs, ja acis ir nomodā tiem, kas atšķirtībā ilgojas pēc Tevis, un kā gan iet man pie miera, ja dvēseles ir gauži satrauktas tiem, kas tālumā no Tevis Tevi mīl? Tavā stiprajā labajā rokā, ak mans Kungs, un Tavā gādībā es nododu savu garu un visu savu būtni, un Tu man dod spēku nolikt galvu uz spilvena un to no tā atkal pacelt pēc Tavas gribas un vēlmes.</p><hr />

<h2 class="list"><a href="../../prayer/unsorted/lv/bpn2439/">Prayer bpn2439 in Latviešu</a></h2>
<p>*Ak patiesības meklētāj, ja tu vēlies, lai Dievs atdara tava gara acis, tev Viņš ir jālūdz, tev ar Viņu jārunā pusnakts stundā un jāsaka:
Ak Kungs! Es esmu cēlis savu vaigu uz Tavas vienesmes Ķēniņvalsti, un mani apņem Tavas žēlsirdības jūra. Ak Kungs! Šai tumšajā naktī ar Savu gaismu apgaismo manu skatu, un šai brīnumainajā laikā Tavas mīlestības vīnā dod man laimi just. Ak Kungs! Ļauj man saklausīt Tavu aicinājumu un atver manā priekšā Tavu debesu durvis, lai raugu Tavas godības gaismu un izjūtu Tavas Dailes pievilcību.</p><hr />

<h2 class="list"><a href="../../prayer/unsorted/lv/bpn2440/">Prayer bpn2440 in Latviešu</a></h2>
<p>Ak mans Dievs! Ak mans Dievs! Apvieno Savu kalpu sirdis un atklāj viņiem Savu lielo Nolūku. Lai viņi sekotu Taviem baušļiem un pildītu Tavus likumus. Palīdzi viņiem, ak Dievs, viņu centienos un dod viņiem spēku kalpot Tev. Ak Dievs! Neatstāj viņus vienus, bet vadi viņu soļus Tevis zināšanas gaismā un iepriecini viņu sirdis ar Savu mīlestību. Patiesi, Tu esi viņu Palīgs un viņu Kungs.
(Source category: Vienotība) (Bahaiprayers.net ID: 2440)</p><hr />

<h2 class="list"><a href="../../prayer/unsorted/lv/bpn2441/">Prayer bpn2441 in Latviešu</a></h2>
<p>Ak mans Dievs, ak mans Dievs! Patiesi, es piesaucu Tevi un lūdzu pie Tava sliekšņa, lai Tava žēlastība nolaižas pār šīm dvēselēm. Izraugi viņas Savai labestībai un Savai patiesībai, ak Kungs, apvieno viņu sirdis, liec skanēt saskaņā visām dvēselēm, pacilā viņu garu ar Sava svētuma un vienesmes zīmēm. Ak Kungs! Liec sejām starot Tavas vienesmes gaismā. Lai kalpošana Tavai Ķēniņvalstij kļūst par spēka jostu Taviem kalpiem. Ak Kungs! Bezgala žēlīgais! Ak piedodošais un attaisnojošais Dievs!</p><hr />

<h2 class="list"><a href="../../prayer/unsorted/lv/bpn2442/">Prayer bpn2442 in Latviešu</a></h2>
<p>*“&hellip;Obligātajām ikdienas lūgšanām kopā vēl ar dažām citām īpašām lūgšanām, tādām kā, piemēram, Dziedināšanas Lūgšanai, Vēstulei Ahmadam, Bahá’u’lláh ir piešķīris sevišķu spēku un nozīmi, un ticīgajiem tās jāpieņem nešaubīgā ticībā un paļāvībā, lai caur tām viņi varētu tuvoties Dievam un labāk pildīt Viņa priekšrakstus un likumus.” -Shoghi Effendi
Viņš ir Valdnieks, Visuzinošais, Gudrais! Lūk, Paradīzes Lakstīgala dzied Mūžības koka zaros svētas un saldas dziesmas un pasludina patiesīgajiem līksmo ziņu, ka Dievs stāv tuvu klāt, un aicinot visus, kas tic Dieva Vienībai, ienākt Augstsirdīgā galmā, un atšķirtajiem atklājot Dieva, Tā diženā un nepārspējamā Valdnieka doto vēsti, un novedot mīlošos svētuma sēdeklī un pie Mūsu diženās Dailes.</p><hr />

<h2 class="list"><a href="../../prayer/unsorted/lv/bpn2443/">Prayer bpn2443 in Latviešu</a></h2>
<p>*Šo vēstuli lasa Bahá’u’lláh un Báb svētnīcās. To bieži izmanto, atzīmējot Viņu piemiņas dienas.
Tā slava, kas ir ataususi no Tavas cēlās būtnes, un tā godība, kas atmirdz no Tavas starojošās Dailes, lai ir ar Tevi, ak Tu, Kas esi diženuma Paudējs un Mūžības Ķēniņš un Valdnieks pār visu, kas ir debesīs un uz zemes! Es apliecinu, ka caur Tevi Dieva valdīšana un Viņa Valstība un Dieva cēlums, un Viņa diženums tapa atsegti, un Tava neapgāžamā likuma debesīs atmirdzēja Saule Savā sendienu spožumā, un virs radības apvāršņa ir atspīdējusi Neredzēta Daile.</p><hr />

<h2 class="list"><a href="../../prayer/unsorted/lv/bpn2444/">Prayer bpn2444 in Latviešu</a></h2>
<p>*Šo ‘Abdu’l-Bahá doto lūgsnu lasa Viņa Svētnīcā. To izmanto arī individuālās lūgšanās.
Kas šo lūgšanu skaita pazemīgā degsmē, tas nesīs prieku un laimi šī Kalpa sirdij. Tā būs kā Viņa skatīšana vaigā.
Viņam lai visa godība! Ak Dievs, mans Dievs! Pazemīgs un asarās, es ceļu savas lūdzējas rokas uz Tevi un liecu savu vaigu pīšļos Tava sliekšņa priekšā, kas ir augstāks par mācītu vīru zināšanām un slavināšanu, ar kādu Tevi teic it visi.</p><hr />

<h2 class="list"><a href="../../prayer/unsorted/lv/bpn2445/">Prayer bpn2445 in Latviešu</a></h2>
<p>*Vienmēr, ieejot padomes zālē, skaitiet šo lūgšanu, jūsu sirdīm sitot mīlestībā uz Dievu, un ar mēli, kas ir šķīsta un piemin Viņu vien. Lai Visvarenais palīdz jums gūt uzvaru.
Ak Dievs! Mans Dievs! Mēs esam Tavi kalpi, kas pielūgsmē ir vērsuši skatu uz Tavu svēto vaigu, kas šai godības dienā ir atraisījušies no visa, tik no Tevis vien nē. Mēs esam sanākuši šai garīgajā saietā, vienoti savos uzskatos un domās, ar vienu mērķi, lai cilvēku vidū celtu augstu Tavu Vārdu.</p><hr />

<h2 class="list"><a href="../../prayer/unsorted/lv/bpn2446/">Prayer bpn2446 in Latviešu</a></h2>
<p>*Lūgšana, kas jāskaita garīgajai sanāksmei noslēdzoties.
Ak Dievs! Ak Dievs! Tu raugies uz mums no Savas neredzamās vienesmes Ķēniņvalsts. Tu redzi mūs, sapulcējušos šajā garīgajā sanāksmē ticībā uz Tevi, paļaujoties uz Tavām zīmēm, uzticīgus Tavai Derībai un Tavam Novēlējumam, tiecoties pēc Tevis, Tavas mīlas ugunī kvēlojošus, no visas sirds atbalstot Tavu Mācību un Tavas Ticības izplatītājus, Tavus patiesos kalpus Tavā vīna dārzā, Tava vaiga pielūdzējus, pazemīgus pret Tavu Mīļoto, zemojoties pie Tavām durvīm un lūdzot ļaut mums kalpot Taviem Izredzētajiem.</p><hr />

<h2 class="list"><a href="../../prayer/unsorted/lv/bpn2447/">Prayer bpn2447 in Latviešu</a></h2>
<p>*Iestarpinātās dienas (Ayyám-i-Há) ir no 26. februāra līdz 1.martam ieskaitot, un tām vajadzētu būt dienām, kad gatavojas gavēnim, tām jābūt viesmīlības, labdarības un dāvanu došanas dienām.
Mans Dievs, Mana Guns un mana Gaisma! Tās dienas, kuras Savā Grāmatā Tu esi nosaucis par Ha dienām ir sākušās, ak Tu, Vārdu Ķēniņ, un tuvojās gavēnis, kuru ieturēt Tu ar Savas Spalvas rakstu esi noteicis visiem, kas pieder pie Tavas radības Ķēniņvalsts. Piesaucot šīs dienas un visus tos, kas šajās dienās ir turējušies pie Taviem baušļiem kā pie drošības saites, kas ir ievērojuši Tavus priekšrakstus, es Tevi lūdzu, ak mans Kungs, lai ikvienai dvēselei tiek ierādīta vieta Tavā Galmā, Tava vaiga gaismas spožumam atsedzoties.</p><hr />

<h2 class="list"><a href="../../prayer/unsorted/lv/bpn2448/">Prayer bpn2448 in Latviešu</a></h2>
<p>*Vissvētākajā Grāmatā (Kitáb-i-Aqdas) ir teikts: “Mēs esam likuši Tev lūgt un gavēt no pilngadības sākuma (no 15 gadiem). To ir noteicis Dievs, Tavs Kungs un Tavu sentēvu Kungs. Ceļiniekam, sirdzējam, grūtniecei vai sievietei, kas baro bērniņu, gavēnis nav saistošs. No saullēkta līdz saulrietam atturies no ēdiena un dzēriena, un raugi, lai iekāre nelaupa Tev to žēlastību, kas ir apsolīta Grāmatā.”
*Gavēnis ilgst no 2. marta līdz 20. martam ieskaitot.
Pie Tavas varenības zīmēm un Tavas žēlastības Atklāsmes cilvēkiem es lūdzu Tevi, ak mans Dievs, neatstum mani no Sava tuvuma pilsētas vārtiem un nepievil manas cerības, kuras es esmu licis uz Tavas žēlastības Izpausmēm starp Tevis radītajiem.</p><hr />

<h2 class="list"><a href="../../prayer/unsorted/lv/bpn2449/">Prayer bpn2449 in Latviešu</a></h2>
<p>Šīs, ak mans Dievs, ir tās dienas, kurās Tu Saviem kalpiem esi licis ievērot gavēni. Ar to Tu rotāji Savas Likumu Grāmatas ievadu, ko Tu atklāji Savai radībai, un greznoji Savu baušļu krājumus, lai tos skata visi, kas ir Tavās debesīs, un visi, kas ir uz Tavas zemes. Katrai stundai šajās dienās Tu esi piešķīris īpašu spēku, kas bez Tevis nav izzināms nevienam, jo Tava zināšana ietver visu, kas ir radīts.</p><hr />

<h2 class="list"><a href="../../prayer/unsorted/lv/bpn2450/">Prayer bpn2450 in Latviešu</a></h2>
<p>Lai slava Tev, ak Dievs, mans Kungs. Šīs ir tās dienas, kurās Tu visiem cilvēkiem esi vēlējis ievērot gavēni, lai caur to šķīstītos viņu dvēseles, lai viņi atraisītos no saiknēm ar visu, tik ar Tevi vien nē, un lai viņu sirdīs mājotu tikai tas, kas ir Tava cēlā galma cienīgs, Tavas Vienesmes Atklāsmes Sēdekļa cienīgs. Liec, ak Kungs, lai kļūst par dzīvības ūdeņu upi šis gavēnis un lai tas atnes to tikuma spēku, ar kādu Tu esi to apveltījis.</p><hr />

<h2 class="list"><a href="../../prayer/unsorted/lv/bpn2451/">Prayer bpn2451 in Latviešu</a></h2>
<p>*Naw-Rúz – 21. marts – ir bahājiešu gada pirmā diena.
Slava Tev, ak mans Dievs, ka esi noteicis Naw-Rúz par svētku dienu tiem, kas mīlestībā uz Tevi ir ievērojuši gavēni un atturējušies no visa, kas nav pieņemams Tev. Liec, ak mans Kungs, lai Tavas mīlestības uguns un Tevis noteiktajā gavēnī uzkrātais siltums iededz viņos Tavas Mācības liesmu, un liek viņiem pieminēt un cildināt Tevi. Tā kā Tu, ak mans Kungs, esi rotājis viņus ar Tevis noteikto gavēni, tad grezno tos visžēlīgi ar Savu atzinību, jo cilvēku darbus nosaka Tava labā griba un Tavs novēlējums.</p><hr />

<h2 class="list"><a href="../../prayer/unsorted/lv/bpn2452/">Prayer bpn2452 in Latviešu</a></h2>
<p>*Laulību solījums, teikums, kas bahājiešu liecinieku klātbūtnē ir jāpasaka atsevišķi līgavai un līgavainim, kā tas ir noteikts Vissvētākajā Grāmatā (Kitáb-i-Aqdas), ir:
*&ldquo;Patiesi, mēs visi dzīvosim pēc Dieva gribas.&rdquo;
Viņš ir Augstsirdīgais, Visdāsnais! Lai slavēts ir Dievs, Sendienu Ķēniņš, Mūžam Paliekošais, Nemainīgais, Mūžīgais! Viņš, Kas Pats caur Savu esamību ir apstiprinājis, ka tiešām Viņš ir viens un vienīgs, brīvs, augstu stāvošs. Mēs apstiprinām, ka, patiesi, nav cita Dieva bez Viņa. Mēs atzīstam Viņa vienesmi.</p><hr />

<h2 class="list"><a href="../../prayer/unsorted/lv/bpn2453/">Prayer bpn2453 in Latviešu</a></h2>
<p>*&ldquo;Bet bahājiešiem saderināšanās ir abu pušu pilnīga saprašanās un vienošanās. Viņiem tomēr ir jābūt ļoti uzmanīgiem un jāiepazīst vienam otra raksturs, un viņu starpā noslēgtajām stingrajām derībām ir jākļūst par mūžīgu saiti, un viņu nolūkam ir jāietver mūžīga radniecība, draudzība, vienotība un dzīve.&rdquo;
Viņš ir Dievs! Ak Visaugstais Kungs! Savā visvarenajā gudrībā Tu liec, lai cilvēki stājas laulībā, lai šajā pārejošajā pasaulē paaudze var sekot paaudzei un lai mūžam, cik vien ilgi pasaulei lemts pastāvēt, viņi, kalpojot Tev, pielūdzot un suminot Tevi un Tavu slavu teicot, rosās pie Tavas vienesmes sliekšņa.</p><hr />

<h2 class="list"><a href="../../prayer/unsorted/lv/bpn2454/">Prayer bpn2454 in Latviešu</a></h2>
<p>Lai Tev slava, ak mans Dievs! Patiesi, Tavs kalps un Tava kalpone ir nākuši kopā Tavas žēlsirdības pavēnī, un caur Tavu augstsirdību un labvēlību viņi ir apvienoti, ak Kungs! Palīdzi viņiem šai Tavā pasaulē un Tavā Ķēniņvalstī, un piešķir tiem Savā dāsnumā un žēlsirdībā visu labo. Ak Kungs! Atbalsti viņus un pieņem viņus Savā kalpībā, un palīdzi viņiem Tev kalpot! Liec, lai kļūst viņi par Tava Vārda zīmēm Tavā pasaulē un nodrošini viņus ar Savām dāvanām, kuras ir nebeidzamas šajā pasaulē un tajā, kas nāks.</p><hr />

<h2 class="list"><a href="../../prayer/unsorted/lv/bpn4093/">Prayer bpn4093 in Latviešu</a></h2>
<p>*Ikviena dvēsele, kas dodas mācīšanas ceļā un dzīvo svešās zemēs, var lasīt sekojošo lūgšanu gan dienu, gan nakti:
Ak Dievs! Ak Dievs! Tu redzi, kā es tvīkstu, Tavas Ķēniņvalsts valdzināts, kā esmu iededzies no Tavas mīlas uz cilvēci. Es esmu Ķēniņvalsts vēstnesis šajās plašajās un neizmērojamajās zemēs, no visa atraisījies, tikai no Tevis vien nē, uz Tevi paļaudamies, no miera un atpūtas atteicies, no mājām tālumā klejodams, pie svešas zemes pieplacis, pie Tava augstā Sliekšņa pazemīgs, Tavai augstajai valdīšanai padevīgs, Tevi lūgdams gan nakts vidū, gan vakara krēslā, Tevi piesaukdams gan rītos, gan rietā, lai Tu man palīdzi kalpot Taviem mērķiem, Tavu Mācību izplatīt un Tavu vārdu teikt gan zemes austrumos, gan rietumos.</p><hr />

<h2 class="list"><a href="../../prayer/unsorted/lv/bpn4094/">Prayer bpn4094 in Latviešu</a></h2>
<p>*Lai šo lūgšanu lasa ikviens, kas ceļo uz dažādām pusēm mācīt, lai lasa to kalnos, tuksnešos, uz zemes un uz jūras.
Ak Dievs! Ak Dievs! Tu redzi manu nespēku, nenozīmību un pazemību Tavas radības priekšā. Tomēr es esmu ticējis Tev un cēlies, lai izplatītu Tavas Mācības starp Taviem kalpiem, paļaujoties uz Tavu spēku un varenību. Ak Kungs! Es esmu putns ar aizlauztiem spārniem, un es ilgojos traukties augšup Tavos bezgalīgajos plašumos.</p><hr />

<h2 class="list"><a href="../../prayer/unsorted/lv/bpn4095/">Prayer bpn4095 in Latviešu</a></h2>
<p>Ak Dievs! Ak Dievs! Tu redzi, kā drūma tumsa apņem visas zemes, deg tās strīdu ugunsgrēkos, un kara un slaktiņu liesmas plosās gan rietumos, gan austrumos. Asinis tiek lietas, līķi gulst kaudzēs, un nocirstās galvas tiek kaujas laukā zemē mestas! Kungs! Kungs! Apžēlojies par šiem nezinošajiem, raugies uz tiem ar attaisnojošu un piedodošu aci. Izdzēs šo uguni, lai drūmie mākoņi, kas sedz debesis, izklīst. Lai Esamības Saule atmirdz izlīgšanas staros, lai tumsa tiek kliedēta un lai visas zemes apstaro miera gaisma.</p><hr />

<h2 class="list"><a href="../../prayer/unsorted/lv/bpn4096/">Prayer bpn4096 in Latviešu</a></h2>
<p>*Sekojošā lūgšana skolotājiem un draugiem ir jālasa katru dienu.
Ak Žēlīgais Kungs! Lai slava Tev, ka esi mūs uzvedis uz vadības lielceļa, ka esi atvēris vārtus uz Ķēniņvalsti un Sevi atklājis caur Esamības Sauli. Aklajiem Tu esi devis redzi, kurlajiem Tu esi dāvājis dzirdi, mirušos Tu esi atdzīvinājis, nabagos Tu esi darījis bagātus, Tu esi ceļu rādījis tiem, kas ir nomaldījušies. Pie vadības avota Tu esi vedis tos, kam lūpas izkaltušas, izslāpušajām zivīm Tu esi ļāvis sasniegt Īstenības okeānu, un uz žēlastības rožu dārzu Tu esi aicinājis klīstošos putnus.</p><hr />

<h2 class="list"><a href="../../prayer/unsorted/lv/bpn4097/">Prayer bpn4097 in Latviešu</a></h2>
<p>*Ikvienai dvēselei, kas ceļo pa šo štatu pilsētām, ciemiem un miestiņiem šajos štatos un kas ir apņēmusies izplatīt Dieva mācību, katru rītu jāpārlasa šī lūgšana.
Ak Dievs! Ak mans Dievs! Tu redzi mani manā pieticībā un vājumā, iesaistoties šajā vislielākajā pasākumā, apņēmušos nest ļaudīs Tavu Vārdu un Tavas Mācības Tavu tautu vidū viest. Kā gan man sekmes gūt, ja Tu mani neatbalstīsi ar Sava Svētā Gara elpu, ja nepalīdzēsi ar Savas godības Ķēniņvalsts Pulkiem uzvaru gūt, ja nedosi man spēku, kas spēj odu ērglī vērst, ūdens pilīti – upēs un jūrās, un puteklīti – gaismā un saulē?</p><hr />

<h2 class="list"><a href="../../prayer/unsorted/lv/bpn4098/">Prayer bpn4098 in Latviešu</a></h2>
<p>*Dieva Mācības sludinātāji var šo lūgšanu lasīt katru rītu.
Ak Kungs! Ak Kungs! Lai slava Tev un pateicība par to, ka esi mani uzvedis uz Savas Ķēniņvalsts takas un ļāvis man iet pa šo taisno un tālē vedošo ceļu, ka ar Savu gaismu esi apskaidrojis manu skatu, ka esi licis man ieklausīties Tavu svēto putnu dziesmās no Tavas Neizdibināmās Ķēniņvalsts, ka Tava mīlestība man likusi būt ar taisnīgajiem. Ak Kungs! Sūti man Sava Svētā Gara atbalstu, lai Tavā vārdā es varu aicināt tautas un vēstīt tām prieka vēsti par Tavas Valstības pasludināšanu cilvēcē.</p><hr />

<h2 class="list"><a href="../../prayer/unsorted/lv/bpn4099/">Prayer bpn4099 in Latviešu</a></h2>
<p>Ak Dievs! Ak Dievs! Tavā priekšā ir putns ar aizlauztiem spārniem, un viņa lidojums ir ļoti lēns. Palīdzi viņam, lai spēj viņš lidot uz glābšanas un labklājības virsotni, lai lido viņš līksms un laimīgs cauri neaptveramajam visumam, lai dzied viņš Augstajā Vārdā Tavu dziesmu visās šajās zemēs, lai priecē viņš ausis ar šo aicinājumu un liek iemirdzēties acīm, saskatot Tavas vadības zīmes! Ak Kungs! Es esmu vientuļš un necils. Nav man cita atbalsta bez Tevis, nedz cita palīga bez Tevis.</p><hr />

<h2 class="list"><a href="../../prayer/unsorted/lv/bpn4100/">Prayer bpn4100 in Latviešu</a></h2>
<p>Lai slava Tev, ak Dievs! Patiesi, šeit ir Tavi kalpi, kurus pievelk Tavas žēlsirdības aromāts, kurus iekvēlinājusi Tavas Vienības Kokā iedegtā guns, kuru acis deg, skatot Tavas Vienesmes Sinaja gaismas zibšņus. Ak Kungs! Raisi viņu mēles Tevis pieminēšanai ļaužu vidū, caur Savu labestību un žēlastību ļauj tiem slavēt Tevi, ar Savu eņģeļu Pulkiem palīdzi viņiem, Tev kalpojot, savelc tiem spēka jostas un liec tiem būt Tavas vadības zīmēm Tavas radības vidū!</p><hr />

<h2 class="list"><a href="../../prayer/unsorted/lv/bpn4101/">Prayer bpn4101 in Latviešu</a></h2>
<p>*Dieva Mācības sludinātājiem šī lūgšana būtu jāskaita katru rītu.
Ak Dievs! Ak Dievs! Tu redzi šo nespēcīgo izlūdzamies spēku no Tavas Ķēniņvalsts. Šis nabags izlūdzas Tavu debesu dārgumus. Šis izslāpušais tiecas uz mūžīgās dzīvošanas ūdens avotu. Šis slimais sauc pēc izveseļošanās caur Tavu bezgalīgo žēlastību, kuru Savā augstajā Ķēniņvalstī Tu esi atvēlējis Saviem izredzētajiem kalpiem. Ak Kungs! Nav man cita palīga bez Tevis, ne cita mierinātāja bez Tevis, ne cita atspaida bez Tevis!</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
