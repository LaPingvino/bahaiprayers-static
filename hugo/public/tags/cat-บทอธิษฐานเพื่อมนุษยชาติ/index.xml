<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานเพื่อมนุษยชาติ on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%A1%E0%B8%99%E0%B8%B8%E0%B8%A9%E0%B8%A2%E0%B8%8A%E0%B8%B2%E0%B8%95%E0%B8%B4/</link>
    <description>Recent content in cat-บทอธิษฐานเพื่อมนุษยชาติ on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%A1%E0%B8%99%E0%B8%B8%E0%B8%A9%E0%B8%A2%E0%B8%8A%E0%B8%B2%E0%B8%95%E0%B8%B4/index.xml" rel="self" type="application/rss+xml" />
    <item>
      <title>Prayer bpn5677 in ภาษาไทย</title>
      <link>https://devotional.gq/prayer/unsorted/th/bpn5677/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5677/</guid>
      <description>ข้าแต่พระผู้เป็นนายของข้าพเจ้า พระผู้ซึ่งข้าพเจ้าบูชาและเทิดทูน! ข้าพเจ้าขอเป็นพยานต่อเอกภาพและความเป็นหนึ่งของพระองค์ ยอมรับพระพรของพระองค์ทั้งในอดีตและปัจจุบัน พระองค์คือพระผู้ทรงอารี ซึ่งความปรานีอันท่วมท้นของพระองค์หลั่งไหลลงมาให้ทั้งผู้สูงศักดิ์และผู้ต่ำต้อยและความกรุณาของพระองค์สาดรัศมีมาให้ทั้งผู้ที่เชื่อและผู้ที่ขัดขืน ข้าแต่พระผู้เป็นเจ้าแห่งความปรานี พระผู้ซึ่งสาระแห่งความปรานีน้อมคำนับต่อประตูของพระองค์ และแก่นแท้ของความเมตตารักใคร่รายล้อมวิหารแห่งศาสนาของพระองค์ พวกเราขอวิงวอนเป็นการขอร้องพระกรุณาบรมโบราณและแสวงหากรุณาธิคุณของพระองค์ ขอพระองค์ทรงปรานีต่อทุกคนที่เป็นส่วนหนึ่งของโลกที่ดำรงอยู่ ขอทรงอย่าปฏิเสธมิให้พวกเขาได้รับการหลั่งกรุณาธิคุณในยุคของพระองค์ ทุกคนล้วนยากไร้และขัดสน และแท้จริงแล้วพระองค์คือพระผู้ทรงครอบครองทุกสรรพสิ่ง พระผู้ทรงกำราบ พระผู้ทรงอานุภาพ
พระบาฮาอุลลาห์ ข้าแต่พระผู้เป็นนาย! โปรดช่วยให้ประชาชนทั้งปวง ได้เข้ามายังพิมานในศาสนาของพระองค์ เพื่อว่าจะไม่มีผู้ใดห่างไกลจากความยินดีของพระองค์ ตั้งแต่โบราณกาลพระองค์ทรงอานุภาพในการทำสิ่งที่พระองค์ปรารถนา และอยู่เหนือสิ่งใดก็ตามที่พระองค์ต้องการ
(Source category: บทอธิษฐานเพื่อมนุษยชาติ) (Bahaiprayers.net ID: 5677)</description>
    </item>
    
    <item>
      <title>Prayer bpn5682 in ภาษาไทย</title>
      <link>https://devotional.gq/prayer/unsorted/th/bpn5682/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5682/</guid>
      <description>ข้าแต่พระผู้เป็นนายผู้ทรงเห็นใจ พระผู้ทรงเอื้อเฟื้อและสามารถ! พวกเราคือคนรับใช้ที่พระองค์คอยบริบาลและคุ้มครอง ขอพระองค์ทรงมองดูเราด้วยความโปรดปราน โปรดให้ดวงตาของเราได้รับแสง หูของเราได้ยิน และหัวใจของเรามีความรักและความเข้าใจ ขอข่าวดีของพระองค์ทำให้วิญญาณของเราเบิกบานและเป็นสุข ข้าแต่พระผู้เป็นนาย! โปรดชี้ทางไปสู่อาณาจักรของพระองค์ โปรดฟื้นชีวิตของพวกเราทุกคนด้วยลมหายใจของพระวิญญาณบริสุทธิ์ โปรดประทานชีวิตนิรันดร์และเกียรติอนันต์ให้แก่เรา โปรดประสานสามัคคีมนุษยชาติและให้ความสว่างแก่มนุษย์ ขอให้พวกเราทุกคนได้เดินในวิถีของพระองค์ ปรารถนาความยินดีของพระองค์ และแสวงหาความลึกลับในอาณาจักรของพระองค์ ข้าแต่พระผู้เป็นเจ้า! โปรดทำให้พวกเราสามัคคีกัน และโปรดเชื่อมหัวใจของเราด้วยพันธะที่ไม่มีแตกสลายของพระองค์ แท้จริงแล้วพระองค์คือพระผู้ให้ พระองค์คือพระผู้ทรงเมตตา และพระองค์คือพระผู้ทรงมหิทธานุภาพ
(Source category: บทอธิษฐานเพื่อมนุษยชาติ) (Bahaiprayers.net ID: 5682)</description>
    </item>
    
    <item>
      <title>Prayer bpn5683 in ภาษาไทย</title>
      <link>https://devotional.gq/prayer/unsorted/th/bpn5683/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5683/</guid>
      <description>ข้าแต่พระผู้เป็นนายผู้ทรงเมตตา! พระองค์ทรงสร้างมวลมนุษยชาติจากต้นตระกูลเดียวกัน พระองค์ทรงประกาศิตไว้ว่า ทุกคนจะเป็นสมาชิกครอบครัวเดียวกัน พวกเขาทุกคนล้วนเป็นคนรับใช้ ณ เบื้องพระพักตร์อันพิสุทธิ์ของพระองค์ และมวลมนุษยชาติอยู่ภายใต้กำบังของเทพมณเฑียรของพระองค์ ทุกคนได้มาร่วมโต๊ะแห่งความอารีของพระองค์ และเรืองรองด้วยแสงแห่งการบริบาลของพระองค์ ข้าแต่พระผู้เป็นเจ้า! พระองค์ทรงเมตตาต่อทุกคน ทรงจัดหาสิ่งจำเป็นสำหรับทุกคน ทรงคุ้มครองทุกคน ทรงประทานชีวิตให้แก่ทุกคน พระองค์ทรงประสาททุกคนด้วยพรสวรรค์และความสามารถ และทุกคนอยู่ในมหาสมุทรแห่งความปรานีของพระองค์ ข้าแต่พระผู้เป็นนายผู้ทรงเมตตา! โปรดทำให้มนุษยชาติสามัคคีกัน ขอให้ศาสนาทั้งหลายปรองดองกัน และชาติทั้งหลายเป็นหนึ่งเดียวกัน เพื่อว่าพวกเขาจะถือกันและกันเป็นประหนึ่งครอบครัวเดียวกัน และพิภพนี้เป็นบ้านเดียวกัน ขอให้พวกเขาอาศัยอยู่ด้วยกันอย่างปรองดอง ข้าแต่พระผู้เป็นเจ้า! โปรดชูธงแห่งความเป็นอันหนึ่งอันเดียวกันของมนุษยชาติ ข้าแต่พระผู้เป็นเจ้า! โปรดสถาปนาสันติภาพอันยิ่งใหญ่ที่สุด ข้าแต่พระผู้เป็นเจ้า โปรดเชื่อมหัวใจทั้งหลายเข้าด้วยกัน ข้าแต่พระผู้เป็นบิดาผู้ทรงเมตตา พระผู้เป็นเจ้า! ขอสุคนธรสแห่งความรักของพระองค์ทำให้หัวใจของเราเบิกบาน ขอแสงสว่างแห่งการนำทางของพระองค์ทำให้เราตาสว่าง ขอทำนองของพระวจนะของพระองค์ยังความเสนาะโสตให้แก่เรา และขอการบริบาลของพระองค์คุ้มครองพวกเราทุกคนไว้ในที่มั่น พระองค์คือพระผู้ทรงอำนาจและทรงอานุภาพ พระองค์คือพระผู้ทรงอภัย และพระองค์คือพระผู้ทรงมองข้ามความบกพร่องของมวลมนุษยชาติ
(Source category: บทอธิษฐานเพื่อมนุษยชาติ) (Bahaiprayers.net ID: 5683)</description>
    </item>
    
  </channel>
</rss>
