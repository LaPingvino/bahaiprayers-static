<!DOCTYPE html>
<html><head>
	<meta charset="utf-8">
	<title>devotional.gq - cat-FIDERANA</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-FIDERANA</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/mg/bpn9313/">Prayer bpn9313 in Malagasy</a></h2>
<p>Deraina anie ny Anaranao, ry Andriamanitra. Ianao marina tokoa no Tomponay. Hainao avokoa izay rehetra ao an-danitra sy eto an-tany. Koa noho izany, ampidino aminay ny mariky ny Famindramponao. Marina tokoa, mihoatra ireo rehetra be famindram-po Ianao. Ny dera anie ho Anao, ry Tompo. Didio ho anay eo anatrehanao izay hampafana ny fon’ireo marina eo amin’ireo mpanomponao. Ankalazaina ny lanitra sy ny tany sy ireo rehetra eo anelanelan’izy ireo. Ianao Ilay Tompo Andriamanitra, Tena Masina, Tsitoha, Tena Hendry.</p><hr />

<h2 class="list"><a href="../../prayer/unsorted/mg/bpn9314/">Prayer bpn9314 in Malagasy</a></h2>
<p>Deraina sy omem-boninahitra anie Ianao, ry Andriamanitra! Aoka ho avy haingana ny andro izay anatratrarana ny fanatrehanao masina. Ampifalio ny fonay amin’ny herin’ny Fitiavanao sy ny Sitraponao tsara ary omeo anay ny fahamatorana mba hahafahanay manaiky an-tsitrapo ny Sitraponao sy ny Didinao. Marina tokoa, ny Fahalalanao dia mandrakotra ny zavatra noharianao sy hoharianao rehetra ary ny Fahefan-danitrao dia mihoatra noho ny an’izay nantsoinao sy izay hantsoinao ho amin’ny fisiana. Tsy misy ho tompoina afa-tsy Ianao, tsy misy hiriana afa-tsy Ianao, tsy misy ho deraina afa-tsy Ianao ary tsy misy ho tiavina afa-tsy ny Sitraponao tsara.</p><hr />

<h2 class="list"><a href="../../prayer/unsorted/mg/bpn9327/">Prayer bpn9327 in Malagasy</a></h2>
<p>Ry Andriamanitro, Deraiko Indrindra, Mpanjakako, Faniriako! Amin’ny fiteny toy inona no ahafahanan’ny feoko maneho fisaorana Anao? Tsy manahy na inona na inona aho, dia nofohazinao. Nihodina taminao aho, dia nampianao tamim-kalemempanahy hitodika any Aminao. Toy ny efa maty aho, dia novelominao tamin’ny ranon’ny Fiainana. Mangozohozo aho, dia novelominao tamin’ny onja-danitrin’ny Teninao izay nitosaka avy amin’ny Penin’Ilay tena be Indrafo. Ry Fitondran’ny Lanitra ô! Ny fisiana rehetra dia ateraky ny Hamoramponao; aza atao diso anjara amin’ny ranon’ny Fangorahamponao ary aza halavitina azy ny ranomasomben’ny Indrafonao.</p><hr />

<h2 class="list"><a href="../../prayer/unsorted/mg/bpn9328/">Prayer bpn9328 in Malagasy</a></h2>
<p>Ny fiderana rehetra anie ho Anao, ry Andriamanitro ô, izay loharanon’ny voninahitra rehetra sy ny fiandrianana, ny fahalehibeazana sy ny haja, ny fanapahana sy ny fanjakana, ny fisandratana sy ny fahasoavana, ny fahagagana sy ny fahefana. Mitarika izay tianao Ianao ho any amin’ny Ranomasimbe Lehibe Indrindra, ary hanome ho an’izay tianao omena voninahitra hahafantatra ny Anaranao Fahagolantany. Amin’ireo rehetra izay any an-danitra sy eto an-tany, tsy misy na dia iray aza afaka hanohitra ny asan’ny Sitraponao feno fanapahana.</p><hr />

<h2 class="list"><a href="../../prayer/unsorted/mg/bpn9329/">Prayer bpn9329 in Malagasy</a></h2>
<p>Lazao: Voninahitra ho Anao izay nahatonga ny olona masina rehetra hiaiky ny fahalemeny eo anatrehan’ireo fanehoana ny Fahefanao marobe, ary ny tsirairay amin’ireo Mpaminany hahafantatra fa tsinontsinona izy eo anatrehan’ ny famirapiratan’ny Voninahitrao tsy manam-piovana. Mitalaho Aminao aho, noho ny Anaranao izay nanokatra ireo varavaran’ny lanitra sy nampitafotafo ny hafalian’ireo mponina any an-danitra, mba hamela ahy ho mendrika ny hanompo Anao amin’izao andro izao ary mba hanomezanao ahy hery hanatanterahako ny fitsipikin’ny Bokinao.</p><hr />

<h2 class="list"><a href="../../prayer/unsorted/mg/bpn9330/">Prayer bpn9330 in Malagasy</a></h2>
<p>Ankalazaina anie ny Anaranao, ry Tompo Andriamanitro! Ianao Ilay ankalazain’ny zavatra rehetra ary tsy mankalaza na inona na inona, Ilay Tompon’ny zavatra rehetra ary tsy eo ambany fahefan’iza na iza, Ilay mahalala ny zavatra rehetra ary tsy fantatr’iza na iza. Naniry hanao izay ahafantaran’ny olona Anao Ianao, noho izany, avy tamin’ny tenin’ny Vavanao iray, nampisy ny zava-boahary Ianao ary namolavola izao tontolo izao. Tsy misy Andriamanitra hafa afa-tsy Ianao, Ilay Mpamolavola, Ilay Mpamorona, Ilay Mahefa ny zavatra rehetra, Ilay Mahery indrindra.</p><hr />

<h2 class="list"><a href="../../prayer/unsorted/mg/bpn9331/">Prayer bpn9331 in Malagasy</a></h2>
<p>Deraina anie Ianao, ry Tompo Andriamanitro! Manolotra fisaorana ho Anao aho noho ny namelanao ahy hahafantatra ny Fanehoana ny Tenanao, sy noho ny nanavahanao ahy tamin’ireo fahavalonao; nampiharihary teo imasoko ny zava-dratsy ataony sy ny haratsim-panahiny amin’izao andronao izao, ary noho nanafahanao ahy tamin’ny firaikena tamin’izy ireo ary nahatonga ahy hitodika tanteraka eny amin’ny Fahasoavanao sy ny Famindramponao. Misaotra Anao ihany koa aho noho ny nampidinanao teo amiko, avy amin’ny rahon’ny Sitraponao, izay nanamasina ahy ho voaaro tamin’ny filazan’ireo tsy mahatoky sy ny tondromolotr’ireo tsy mpino ka nampiorina mafy ny foko Taminao sy nampandositra ahy lavitra an’ireo izay nandà ny hahafantatra ny fahazavan’ny Tavanao.</p><hr />

<h2 class="list"><a href="../../prayer/unsorted/mg/bpn9371/">Prayer bpn9371 in Malagasy</a></h2>
<p>Amin’ny Anaran’Andriamanitra, Ilay Avo indrindra! Deraina sy omem-boninahitra Ianao, ry Tompo, Andriamanitra mahefa ny zava-drehetra! Ianao izay, eo anatrehan’ny Fahendrenao, ny hendry dia niondrika sy tsy nahomby; eo anatrehan’ny Fahalalanao, niaiky ny tsy fahalalany ny olona manam-pahaizana; eo anatrehan’ny Herinao, manjary osa ny matanjaka; eo anatrehan’ny Harenao, manamarina ny fahantrany ny mpanankarena; eo anatrehan’ny Fahazavanao, very ao anaty haizina ny olona mazava, eny amin’ny taberinakelin’ny Fahalalanao no mitodika ny fototry ny fahafantarana rehetra ary mihodidina ny toerana masin’ny Fanatrehanao ny fanahin’ny olombelona rehetra.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
