<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-انقطاع و توکّل on devotional.gq</title>
    <link>https://devotional.gq/tags/cat-%D8%A7%D9%86%D9%82%D8%B7%D8%A7%D8%B9-%D9%88-%D8%AA%D9%88%DA%A9%D9%91%D9%84/</link>
    <description>Recent content in cat-انقطاع و توکّل on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D8%A7%D9%86%D9%82%D8%B7%D8%A7%D8%B9-%D9%88-%D8%AA%D9%88%DA%A9%D9%91%D9%84/index.xml" rel="self" type="application/rss+xml" />
    <item>
      <title>Prayer bpn1352 in فارسی</title>
      <link>https://devotional.gq/prayer/unsorted/fa/bpn1352/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1352/</guid>
      <description>كَريما رَحيما گواهی مي‌دهم به وحدانيّت و فردانيّت تـو و از تـو مي‌طلبم آنچه را كه به‌دوامِ مُلك و مَلَكوت باقی و پاينده است. توئی مالكِ مَلَكوت و سلطانِ غيب و شهود. ای پروردگار، مسكينی به‌بحرِ غنايت توجّه نموده و سائلی به‌ذيلِ كرمت اقبال كرده، او را محروم منما. توئی آن فَضّالی كه ذرّاتِ كائنات بر فَضلت گواهی داده، توئی آن بخشنده‌ای كه جميع مُمكِنات بر بخششت اعتراف نموده. اين بنده از كُلّ گذشته و به‌حِبالِ جود و اَذيال كَرمت تَمَسُّك و تَشَبّث جُسته و در جميع احوال به‌تو ناظر و تو را شاكر، اگر اِجابت فرمائی مَحمودی در امر و اگر ردّ نمائی مُطاعی در حُكم.</description>
    </item>
    
    <item>
      <title>Prayer bpn1411 in فارسی</title>
      <link>https://devotional.gq/prayer/unsorted/fa/bpn1411/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1411/</guid>
      <description>هُوالابهی ای پروردگارِ مهربان، اين ياران خويش را از بيگانه و خويش بيزار نما و به‌نفحاتِ رياضِ ملکوت ابهايت همراز و دمساز فرما، چشم‌ها را به مشاهدۀ انوار روشن نما و جان‌ها را گُلزار و چمن، قلوب را حديقۀ وفا کن و صدور را مَعينِ فيوضاتِ ملأ اعلی، فيضِ روح القدس ارزان فرما و قوّت روح‌الامين رايگان کن تا دوستانت به قوّتِ لاهوتی و قدرتِ ملکوتی و سطوتِ جبروتی و تأييدی سمائی و جنودی آسمانی و نَفَسی رحمانی و بخششی يزدانی و يدِ بيضائیِ کليمی و نفحۀ مسيحائی و خَلَّتی خليلی و مَحبّتی حبيبی و جمالی يوسفی و اشتياقی يعقوبی و صبری اَيّوبی بر خدمتت قيام نمايند.</description>
    </item>
    
    <item>
      <title>Prayer bpn1412 in فارسی</title>
      <link>https://devotional.gq/prayer/unsorted/fa/bpn1412/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1412/</guid>
      <description>الله ابهی ای خدای یگانه، این بندۀ خویش را طراز دیباج کینونات فرما و این عبد را در بینِ ملأ امکان به تاجِ عبودیّت سرفراز کن، این بینوا را به صرفِ عنایت پُِر نوا کن و این بی‌سر و سامان را در پناهِ خویش سر و سامانی بخش، از کأسِ انقطاع بنوشان و از جامِ عنایت سر‌مست نما، بندۀ ضعیف چه‌تواند و پشۀ نحیف چه پرواز نماید، اوجِ عزّت کجا بال و پرِ مرغِ ذلّت کجا.</description>
    </item>
    
    <item>
      <title>Prayer bpn1413 in فارسی</title>
      <link>https://devotional.gq/prayer/unsorted/fa/bpn1413/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1413/</guid>
      <description>هُواللّه ای خداوندِ مهربان، اين دل را از هر تَعلّقی فارغ نما و اين جان را به هر بشارتی شادمانی بخش، از قيدِ آشنا و بيگانه آزاد کن و به محبّتِ خويش گرفتار نما تا بکُلّی شيدایِ تو گردم و ديوانۀ تو، جز تو نخواهم و جز تو نجويم و به‌غير از تو نپويم و بجز رازِ تو نگويم، مانند مـرغِ سحر در دامِ محبّت تو گرفتار گردم و شب و روز بنالم و بزارم و بگريم و بگويم: يا بهاء‌الابهی.</description>
    </item>
    
    <item>
      <title>Prayer bpn1414 in فارسی</title>
      <link>https://devotional.gq/prayer/unsorted/fa/bpn1414/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1414/</guid>
      <description>هُوالاَبهی ای پروردگار، ايـن بندۀ درمانده را در کَهفِ مَنيعت مأوی ده و در مَلاذ رَفيعت مسکن بخش، شمع روشنی در قلبش بر افـروز و چشمۀ سلسبيلی از دلش جاری کن، ابـوابِ فيض بر رخش بر گشا و اَسرارِ غيب به فؤادش الهام فـرما. تـوئی نصير تـوئی ظَهير تـوئی مُجير تـوئی دستگير، چون به تـو پردازيم از همه چيز آزاديم، چـون بـه پيمان و ايمانِ تـو ثـابت و استواريم از غير تـو بيزاريم.</description>
    </item>
    
    <item>
      <title>Prayer bpn1415 in فارسی</title>
      <link>https://devotional.gq/prayer/unsorted/fa/bpn1415/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1415/</guid>
      <description>هُواللّه ای پروردگار، ايـن گنه‌کار را از اغيار بيزار نما و به محبّتِ خويش گرفتار نما، از بند و کمندِ هَوی و هَوس رها کن و در دامِ محبّتِ جمالِ ابهی بيفکن تا آنچه غير اوست فراموش کنم و از بادۀ محبّتت سَرمست و مَدهُوش گردم. ای خداوند، نادانم و به گُمانِ خويش گرفتار، چاره‌ای کن و اين افتاده را از نفسِ اَمَّاره نجات بخش، هر دم وسوسه‌ای نمايد و در هر نَفَس دامِ تازه‌ای نهد.</description>
    </item>
    
    <item>
      <title>Prayer bpn1416 in فارسی</title>
      <link>https://devotional.gq/prayer/unsorted/fa/bpn1416/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1416/</guid>
      <description>هُوالابهی ای خداوند مهربان، عنايتی فرما و مُوهبتی بنما تا همّت اين بينوايان بلند گردد و بند‌ها بُگسَليم و از بيگانگان بيزار شويم و به تو دل بنديم و به تمامی در دامِ عشقت گرفتار شويم، آتشی در دل بر فروزيم و حُجباتِ ماسِوی بسوزيم و چشم از مادون بدوزيم و به مشاهدۀ جمال در ملکوتِ ابهايت باز کنيم.
(Source category: انقطاع و توکّل) (Bahaiprayers.net ID: 1416)</description>
    </item>
    
    <item>
      <title>Prayer bpn1417 in فارسی</title>
      <link>https://devotional.gq/prayer/unsorted/fa/bpn1417/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1417/</guid>
      <description>اللّه ابهی ای متوجّه اِلی اللّه، چشم از جميعِ ماسِوی بَر بَند و به مَلَکوتِ ابهی بَر گشا، آنچه خواهی از او خواه و آنچه طلبی از او طلب، به نظری صد هزار حاجاتت روا نمايد و به التفاتی صد هزار درد بی درمان دوا کند و به انعطافی زخم‌ها را مَرهم نهد و به نگاهی دل‌ها را از قيد غم برهاند، آنچه کند او کند ما چه توانيم کرد، يَفعل ما يَشاء و يَحکُمُ ما يُريد است، پس سَرِ تسليم نـِه و توکّل بر رَبِّ رحيم بـِه.</description>
    </item>
    
    <item>
      <title>Prayer bpn1418 in فارسی</title>
      <link>https://devotional.gq/prayer/unsorted/fa/bpn1418/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1418/</guid>
      <description>هواللّه ای دلبرِ ابهی ای محبوبِ یکتا، دل از هر دو جهان برداشتیم چون عَلَمِ محبّت برافراشتیم، رخ از عالم و عالمیان برتافتیم چون رویِ دلجوی تو یافتیم، چشم از غیر تو بستیم چون به جمالِ تو گشودیم. ای معشوقِ حقیقی، پرتوی در دل‌ها افکن و جلوه‌ای در قلوب بنما تا از هر قیدی آزاده گردیم و بکلّی گرفتار تو شویم، شعلۀ میثاق گردیم و نُجومِ بازغه از مَطلَعِ اشراق.</description>
    </item>
    
    <item>
      <title>Prayer bpn1419 in فارسی</title>
      <link>https://devotional.gq/prayer/unsorted/fa/bpn1419/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/fa/bpn1419/</guid>
      <description>هُوالابهی ای پروردگار تـوانـا، اين بندگان نـاتـوانت را از قيـود هستی آزادی بخش و از دام خـود پـرستی رهائی ده، جميع مـا را در پنـاهِ عِنايت منزل و مأوی ده و کلّ ما را در کَهفِ حفظ و حِراست و اِنقطاع و حُرّيّت از شئون نفس و هوی نجات بخش تـا جميع متّفق و متّحد شده در ظلّ خيمۀ يک‌رنگ تـو آئيم و از صِراط گذشته در جنّتِ ابهـی وحدتِ اصليّه داخل گـرديم.</description>
    </item>
    
  </channel>
</rss>
