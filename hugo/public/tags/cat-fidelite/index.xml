<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Fidelite on devotional.gq</title>
    <link>https://devotional.gq/tags/cat-fidelite/</link>
    <description>Recent content in cat-Fidelite on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-fidelite/index.xml" rel="self" type="application/rss+xml" />
    <item>
      <title>Prayer bpn7661 in Kreyol Ayisyen</title>
      <link>https://devotional.gq/prayer/unsorted/ht/bpn7661/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7661/</guid>
      <description>Lwanj pou non Ou, O Senyè, Bondye mwen! Mwen sipliye Ou poutèt pouvwa Ou ki te antoure tout bagay ki kreye, poutèt souverènte Ou ki te depase tout kreyasyon an, poutèt Pawòl Ou ki te kache nan sajès Ou e ki te sèvi pou kreye syèl Ou ak tè Ou, mwen sipliye Ou pou pèmèt nou rete fèm nan lanmou nou pou Ou, pou nou rete obeyisan anvè bon plezi Ou, ni pou nou fikse rega nou sou figi Ou, epi selebre glwa Ou.</description>
    </item>
    
    <item>
      <title>Prayer bpn7662 in Kreyol Ayisyen</title>
      <link>https://devotional.gq/prayer/unsorted/ht/bpn7662/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7662/</guid>
      <description>O Senyè! Vwazinaj Ou se espwa mwen, prezans Ou se rèv mwen, souvni Ou se dezi mwen, lakou glwa Ou se bi mwen, abitasyon Ou se objektif mwen, non Ou se gerizon mwen, lanmou Ou se limyè kè mwen, epi reyisi sèvi Ou se pi gran entansyon mwen! Mwen sipliye Ou poutèt Non Ou, ki te pèmèt moun ki te rekonèt Ou vole nan pi wo otè konesans Ou yo, e ki te fè Ou bay moun ki adore ou avèk devouman pouvwa pou monte bò lakou sen favè Ou yo, mwen sipliye Ou pou ede mwen vire figi mwen nan direksyon figi Ou, pou mwen fikse je mwen sou Ou, epi pale sou glwa Ou.</description>
    </item>
    
    <item>
      <title>Prayer bpn7663 in Kreyol Ayisyen</title>
      <link>https://devotional.gq/prayer/unsorted/ht/bpn7663/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7663/</guid>
      <description>Glwa pou Ou, O Wa etènite a, Kreyatè nasyon yo, ak Mèt Ki fòme chak zo k’ap dekonpoze! Mwen priye Ou, nan Non Ou, Non an Ou te sèvi pou rele tout limanite vin jwenn syèl grandè Ou ak glwa Ou, Non an Ou te sèvi pou gide sèvitè Ou yo nan lakou gras Ou ak favè Ou yo, mwen priye Ou pou konte mwen pami sila yo ki te libere yo ak tout bagay esepte Ou menm, ki te mete yo nan direksyon Ou, e ki pa t’ kite difikilte Ou te voye reyisi anpeche yo vire nan direksyon benediksyon Ou yo.</description>
    </item>
    
    <item>
      <title>Prayer bpn7664 in Kreyol Ayisyen</title>
      <link>https://devotional.gq/prayer/unsorted/ht/bpn7664/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7664/</guid>
      <description>Glwa pou Ou, O Senyè Bondye mwen! Mwen priye Ou fò poutèt Li menm Ki se Pi Gran Non Ou an, Ki te soufri anpil nan men kreyati Ou yo ki te rejte verite Ou, Sila a Ki te antoure ak anpil chagren okenn lang pa kapab esplike, mwen priye Ou pou pèmèt mwen sonje Ou ak selebre lwanj Ou, nan jou sa yo kote tout moun te vire kite bèlte Ou, te diskite avèk Ou menm, epi vire do avèk ògèy bay Li menm K’ap Revele Koz Ou a.</description>
    </item>
    
    <item>
      <title>Prayer bpn7665 in Kreyol Ayisyen</title>
      <link>https://devotional.gq/prayer/unsorted/ht/bpn7665/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7665/</guid>
      <description>Se Ou menm Ki louwe ak glorifye, O Bondye! Fè jou kote n’ap jwenn sen prezans Ou an rive vit. Rejwi kè nou avèk pisans lanmou Ou ak bon plezi Ou, epi voye fidelite sou nou pou pèmèt nou swiv Volonte Ou ak Lòd Ou avèk tout kè nou. An verite, konesans Ou anbrase tout bagay Ou te kreye nan tan pase yo ak tout bagay Ou pral kreye nan lavni, epi pouvwa selès Ou depase pouvwa tout sa Ou te fè egziste ak tout sa Ou pral fè egziste.</description>
    </item>
    
    <item>
      <title>Prayer bpn7666 in Kreyol Ayisyen</title>
      <link>https://devotional.gq/prayer/unsorted/ht/bpn7666/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7666/</guid>
      <description>O Bondye Ki Gen Yon Kè Ki Sansib! Mwen remèsye Ou poutèt Ou te reveye mwen, fè mwen konsyan. Ou te ban mwen yon je ki wè e Ou te ban mwen favè yon zòrèy ki tande, Ou te mennen mwen nan wayòm Ou e Ou te gide mwen nan chemen Ou. Ou te montre mwen bon direksyon an e Ou te fè mwen antre nan lach delivrans lan. O Bondye!</description>
    </item>
    
    <item>
      <title>Prayer bpn7667 in Kreyol Ayisyen</title>
      <link>https://devotional.gq/prayer/unsorted/ht/bpn7667/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7667/</guid>
      <description>O Ou menm, Bondye mwen, Ou menm K’ap gide chèchè a pou li jwenn chemen k’ap mennen li kòrèkteman, Ou menm K’ap delivre nanm nan ki pèdi, ki avèg, pou li soti nan dezè destriksyon an, Ou menm K’ap voye sou sensè yo gran bonte ak favè Ou yo, K’ap pwoteje moun ki nan perèz anndan refij solid Ou a, Ou menm Ki rete nan pi wo paradi Ou, Ki reponn kri moun ki lanse apèl pou Ou.</description>
    </item>
    
  </channel>
</rss>
