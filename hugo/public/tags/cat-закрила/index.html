<!DOCTYPE html>
<html><head>
	<meta charset="utf-8">
	<title>devotional.gq - cat-Закрила</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-Закрила</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/bg/bpn3369/">Prayer bpn3369 in български</a></h2>
<p>Хвала Тебе, о, Господи, Боже мой! Ти виждаш и знаеш, че съм призовавал слугите Ти да не се обръщат към нищо друго освен към Твоите дарове и съм ги приканвал да не съблюдават нищо друго освен нещата, които си предписал в Своята Ясна Книга — Книгата, която е била изпратена според неразгадаемото Ти божествено предопределение и неотменима цел. Аз не мога да произнеса нито дума, о, Боже мой, освен ако Ти не ми позволиш и не мога да помръдна в никоя посока, докато не получа Твоето разрешение.</p><hr />

<h2 class="list"><a href="../../prayer/unsorted/bg/bpn3370/">Prayer bpn3370 in български</a></h2>
<p>Възхвален бъди, о, Господи, Боже мой! Това е Твоят слуга, който е отпил дълбоко от ръцете на Твоето милосърдие виното на нежната Ти милост и е вкусил от насладата на Твоята любов в Твоите дни. Умолявам Те в името на въплъщенията на Твоите имена, на които никаква горест не може да попречи да се наслаждават на любовта Ти или да се взират в Твоя лик и които цялото войнство на нехаещите е безсилно да накара да се отклонят от пътеката на Твоето благоволение, да му дадеш от благините, които притежаваш и да го издигнеш до такива висоти, че да възприема света като сянка, която изчезва по-бързо и от един миг.</p><hr />

<h2 class="list"><a href="../../prayer/unsorted/bg/bpn3371/">Prayer bpn3371 in български</a></h2>
<p>Възхвалено да бъде Името Ти, о, Господи, Боже мой! Умолявам Те в Името Ти, чрез което Часът удари и Възкресението настъпи, и страх и трепет завладяха всички, които са на небето, и всички, които са на земята, да излееш от небесата на Твоето милосърдие и облаците на нежното Си състрадание това, което би зарадвало сърцата на слугите Ти, които са се обърнали към Теб и помагат на Твоето Дело. Пази слугите и слугините Си, о, Господарю мой, от стрелите на налудничавите приумици и празното въображение и им дай от ръцете на Своето милосърдие глътка от пълноводните води на Твоето познание.</p><hr />

<h2 class="list"><a href="../../prayer/unsorted/bg/bpn3372/">Prayer bpn3372 in български</a></h2>
<p>О Боже, Боже мой! Излязох от моя дом, държейки се здраво за въжето на Твоята любов и предал себе си изцяло на Твоята грижовност и закрила. Умолявам Те в името на Твоята сила, чрез която закриляш Своите обични от своенравието и покварата, и от всеки потисник и злосторник, който се е отклонил далеч от Теб, да ме пазиш здрав чрез добротата Си и благоволението Си. И позволи ми да се завърна в моя дом чрез Твоята сила и Твоята мощ.</p><hr />

<h2 class="list"><a href="../../prayer/unsorted/bg/bpn3373/">Prayer bpn3373 in български</a></h2>
<p>Отреди за Мен, о, Господи мой, и за онези, които вярват в Теб, онова, което се смята за най-добро за нас по Твоя преценка, така както е изложено в Книгата-Майка, тъй като в крепката Си длан Ти държиш определените мерки на всички неща. Добрите Ти дарове непрестанно се изливат над онези, които хранят обич към Теб, а чудните свидетелства на небесните Ти благини биват щедро дарявани на онези, които признават божественото Ти Единство.</p><hr />

<h2 class="list"><a href="../../prayer/unsorted/bg/bpn3374/">Prayer bpn3374 in български</a></h2>
<p>Слава Тебе, о, Боже! Ти си Богът, Който е съществувал преди всичко, Който ще съществува след всичко и ще пребъде след всичко. Ти си Богът, Който знае всичко и стои над всички. Ти си Богът, Който се отнася милостиво с всички, Който отсъжда между всички и Чийто поглед обхваща всичко. Ти си Бог, моят Господ, Ти знаеш положението ми, Ти виждаш вътрешното и външното ми същество. Дари с прошка мен и вярващите, които откликнаха на Твоя Призив.</p><hr />

<h2 class="list"><a href="../../prayer/unsorted/bg/bpn3375/">Prayer bpn3375 in български</a></h2>
<p>В Името на Бога, Господа на съкрушителното великолепие, Всепокоряващия. Пресвят да бъде Господът, в Чиято ръка е източникът на господството. Той сътворява каквото пожелае, чрез заповедното Си Слово “Бъди” и то е. Негова е била силата на властта досега и Негова ще остане отсега нататък. Той дарява с победа, когото пожелае, чрез силата на Своето повеление. Той е наистина Силният, Всемогъщият. Нему принадлежи всяка слава и величие в царствата на Откровението и Сътворението и на всичко, което лежи помежду им.</p><hr />

<h2 class="list"><a href="../../prayer/unsorted/bg/bpn3376/">Prayer bpn3376 in български</a></h2>
<p>О Боже, Боже мой! Защити верните Си слуги от злините на себичността и страстта, закриляй ги със зоркото око на любящото Си благоволение от всякаква ненавист, омраза и завист, приюти ги в непревземаемата крепост на грижовността Си и защитени от стрелите на съмнението, направи ги проявления на славните Си знамения, освети лицата им с ярките лъчи, които се леят от Зората на божественото Ти единство, зарадвай сърцата им със стиховете, възвестени от Святото Ти царство, укрепи мишците им с всепобедната Ти власт, идваща от царството на славата Ти.</p><hr />

<h2 class="list"><a href="../../prayer/unsorted/bg/bpn3377/">Prayer bpn3377 in български</a></h2>
<p>О Господи мой! Ти знаеш, че хората са обкръжени от мъки и нещастия и са заобиколени от неволи и беди. Всяко изпитание засяга човека и всяка гибелна злина го уязвява като нападението на змия. Няма подслон и убежище за него извън крилото на Твоята защита, закрила, охрана и опека. О, Ти, Милосърдният! О, Господи мой! Направи Твоята закрила моя броня, Твоята защита — мой щит, смирението пред вратата на Твоето единство — моя охрана и Твоята опека и отбрана — моя крепост и мое жилище.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
