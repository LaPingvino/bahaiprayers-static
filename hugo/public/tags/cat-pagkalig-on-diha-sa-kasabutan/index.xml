<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Pagkalig-on Diha sa Kasabutan on devotional.gq</title>
    <link>https://devotional.gq/tags/cat-pagkalig-on-diha-sa-kasabutan/</link>
    <description>Recent content in cat-Pagkalig-on Diha sa Kasabutan on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-pagkalig-on-diha-sa-kasabutan/index.xml" rel="self" type="application/rss+xml" />
    <item>
      <title>Prayer bpn13503 in Cebuano</title>
      <link>https://devotional.gq/prayer/unsorted/ceb/bpn13503/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ceb/bpn13503/</guid>
      <description>Dalayegon Ka, O Ginoo akong Diyos! Nangamuyo ako Kanimo pinaagi Kaniya nga Mao ang Banagbanag sa Imong mga timaan ug ang Pagpadayag sa Imong mga ngalan ug ang Tipiganan sa Imong paglamdag, ug ang Panudlanan sa Imong kaalam, sa pagpakunsad ngadto sa Imong mga hinigugma niadtong makapahimo kanilang magmakanunayon diha sa Imong Kawsa, ug sa pag-amgo sa Imong kahiusahan ug sa pag-ila sa Imong pagkausa, ug sa pagmatuod sa Imong pagkadiyos.</description>
    </item>
    
    <item>
      <title>Prayer bpn13504 in Cebuano</title>
      <link>https://devotional.gq/prayer/unsorted/ceb/bpn13504/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ceb/bpn13504/</guid>
      <description>Ang himaya maanaa Kanimo, nga nakaaghat sa tanang balaang Linalang sa pagmatuod sa ilang pagkawalaygahum atubangan sa daghang timailhan sa Imong gahum, ug sa matag usa ka Propeta sa pag-ila sa Iyang pagkawalaybili atubangan sa kahayag sa Imong maunongong himaya. Gipangamuyo Ko Kanimo, pinaagi sa Imong ngalan nga nag-abli sa mga ganghaan sa Langit ug mipuno sa hilabihang kalipay ngadto sa Kahugpungan sa kahitas-an, sa pagtugot kanako nga mosilbi Kanimo, niining Adlawa, ug sa paglig-on kanako sa pagtuman niadtong gimando Mo sa imong basahon.</description>
    </item>
    
    <item>
      <title>Prayer bpn13505 in Cebuano</title>
      <link>https://devotional.gq/prayer/unsorted/ceb/bpn13505/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ceb/bpn13505/</guid>
      <description>Dalayegon ang ngalan Mo, O Ginoo akong Diyos! Gipangamuyo ko Kanimo pinaagi sa Imong gahum nga milukop sa tanang linalang butang ug pinaagi sa Imong Kamandoan nga labaw sa tanang linalang, ug pinaagi sa Imong Pulong nga nalilong diha sa Imong kaalam ug diin gimugna Mo ang Imong langit ug Imong yuta, sa pagtugot nga kami unta magmakanunayon sa among gugma alang Kanimo ug sa among pagsunod sa Imong gikagustohan ug sa pagpatumong sa among pagtutok diha sa Imong nawong ug sa pagsaulog sa Imong himaya.</description>
    </item>
    
    <item>
      <title>Prayer bpn13506 in Cebuano</title>
      <link>https://devotional.gq/prayer/unsorted/ceb/bpn13506/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ceb/bpn13506/</guid>
      <description>Ang himaya maanaa Kanimo, O Ikawng Ginoo sa kalibutan ug Tinguha sa mga nasud. O Ikawng mao ang gipadayag diha sa Labing Halangdong Ngalan, diin ang mga perlas sa kaalam ug pagpamulong nagpakita gikan sa mga litub sa dakong lawod sa Imong kahibalo, ug ang mga langit sa Diyosnong pagpadayag nadayandayanan sa kahayag sa pagsubang sa adlaw sa Imong panagway. Nangamuyo ako Kanimo, pinaagi nianang Pulong diin ang Imong timailhan nahingpit diha sa Imong mga linalang ug ang Imong timaan natuman diha sa Imong mga alagad, sa paglig-on sa Imong katawhan nga ang panagway sa Kawsa modan-ag sa Imong kamandoan, ug ang mga bandila sa Imong gahum mapakayab diha sa Imong katawhan, ug mga estardante sa Imong pag-agak mapasaka diha sa Imong kayutaan.</description>
    </item>
    
  </channel>
</rss>
