<!DOCTYPE html>
<html><head>
	<meta charset="utf-8">
	<title>devotional.gq - cat-अनासक्ति</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-अनासक्ति</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/hi/bpn8218/">Prayer bpn8218 in हिंदी</a></h2>
<p>महिमावंत है तू, हे मेरे ईश्वर! धन्यवाद देता हूँ मैं तुझे कि तू ने मुझे उसका ज्ञान कराया, जो तुम्हारी दया का आदिस्त्रोत है, जो तुम्हारी अनुकम्पा का आदिस्थल है और जो है तुम्हारे धर्म का कोषागार। जिस नाम के स्मरण मात्र से उनके चेहरे दीप्तिमान हो उठते हैं, जो तुम्हारे समीप हैं और उनके हृदय-पखेरू तुम तक पहुँचने के लिये आकुल-व्याकुल हो उठते हैं, जो तुम्हारे भक्त हैं। मैं तुम्हारे उस नाम के सहारे याचना करता हूँ कि यह वर दे कि हर पल, हर परिस्थिति में तुम्हारी डोर थामे रहूँ और तुम्हें छोड़कर अन्य सबकी आसक्ति से मुक्त हो जाऊँ और तुम्हारे प्रकटीकरण की ओर एकटक देखता रहूँ और तुमने अपनी पातियों में जो विहित किया है उनका अनुपालन कर सकूँ। हे मेरे ईश्वर!</p><hr />

<h2 class="list"><a href="../../prayer/unsorted/hi/bpn8219/">Prayer bpn8219 in हिंदी</a></h2>
<p>हे ईश्वर! मेरे ईश्वर मुझे अपने निकट बुला, अपने दरबार की पवित्र परिधि में रहने दे, तुझसे दूर रहकर मैं निष्प्राण हो गया हूँ; अपने अनुग्रह के पंखों की छाया तले विश्राम करने दे, तुझसे वियोग की ज्वाला ने मेरे हृदय को विह्वल कर दिया है। बुला ले मुझे, उस सरिता के निकट जो सत्य ही जीवन है। निरंतर तेरी खोज में मेरी आत्मा प्यास से दग्ध हो गई है। हे मेरे ईश्वर!</p><hr />

<h2 class="list"><a href="../../prayer/unsorted/hi/bpn8220/">Prayer bpn8220 in हिंदी</a></h2>
<p>जयघोष हो तुम्हारे नाम का, हे मेरे ईश्वर! तुम्हारी आज्ञा से और तुम्हारी इच्छा के अनुकूल सम्पूर्ण सृष्टि में व्याप्त, तुम्हारी अनुकम्पा के परिधान की सुरभि के सहारे और तुम्हारी दिव्य इच्छा के सूर्य के सहारे, जो तुम्हारी दया के क्षितिज पर तुम्हारी शक्ति और सम्प्रभुता के साथ प्रखर प्रकाशमान हुआ है, मैं याचना करता हूँ कि मेरे हृदय से कपोल कल्पनाओं और व्यर्थ धारणाओं को धो डाल, ताकि तन-मन से मैं तेरी ओर उन्मुख हो सकूँ। हे तू, जो समस्त मानवजाति का स्वामी है!</p><hr />

<h2 class="list"><a href="../../prayer/unsorted/hi/bpn8221/">Prayer bpn8221 in हिंदी</a></h2>
<p>हे ईश्वर! तेरे धर्म की ऊष्मा ने कई अचेत हृदयों को किया है प्रदीप्त और तेरी वाणी के माधुर्य ने जगाया है अनेक सोये हुए लोगों को। न जाने कितने ऐसे अनजाने लोग हैं, जिन्होंने तेरी एकता के तरुवर की छाया में आश्रय चाहा है और न जाने कितने ऐसे प्यासे लोग हैं जो तेरे इस दिवस में तेरी जीवंत जलधारा की ओर आकुल हो दौड़ पड़े हैं। धन्य है वह जो उन्मुख हुआ है तेरी ओर, हुआ है तत्पर तेरी मुख-ज्योति का अरुणोदय पाने को!</p><hr />

<h2 class="list"><a href="../../prayer/unsorted/hi/bpn8222/">Prayer bpn8222 in हिंदी</a></h2>
<p>मैं नहीं जानता, हे मेरे ईश्वर, कि वह कौन सी अग्नि है जो तूने अपनी भूमि पर प्रज्ज्वलित की है। धरती कभी भी इसके तेज को आच्छादित नहीं कर सकती और न जल ही इसकी ज्वाला को बुझा सकता है। संसार के समस्त निवासी इसके वेग को अवरुद्ध करने में असमर्थ हैं। वह जो इसके निकट खिंच आया है और इसकी गम्भीर गर्जना को जिसने सुना है उसे प्राप्त आशीर्वाद महान हैं। कुछ को, हे मेरे ईश्वर, तूने अपनी शक्तिदायिनी कृपा के द्वारा इसकी ओर आने के योग्य बनाया है, जबकि दूसरों को उनके कर्मों के कारण पीछे रखा है। जिसने भी शीघ्रता से इसकी ओर पग बढ़ाये हैं और तेरे सौन्दर्य को निहारने की उत्कंठा में तुझ तक जो भी पहुँचा है, उसने तेरे पथ में अपना जीवन न्यौछावर कर दिया है और तेरे अतिरिक्त अन्य सब कुछ से पूर्णतया अनासक्त होकर तुझ तक पहुँच गया है। मैं याचना करता हूँ कि उस अग्नि से जो तेरी सृष्टि में प्रज्ज्वलित हुई है, उन पदों को विदीर्ण कर दे, जिन्होंने मुझे तेरी भव्यता के सिंहासन के सम्मुख उपस्थित होने और तेरे प्रवेश-द्वार पर खड़ा होने से रोक रखा है। हे मेरे प्रभु!</p><hr />

<h2 class="list"><a href="../../prayer/unsorted/hi/bpn8224/">Prayer bpn8224 in हिंदी</a></h2>
<p>उस स्वामी के नाम पर! उस सृष्टिकर्ता, सम्प्रभु, परिपूरक, परम उदात्त के नाम पर, जिसकी सहायता की याचना सभी मनुष्य करते हैं, कहोः ”हे मेरे ईश्वर! तू, जो सभी स्वर्गों और धरती का रचयिता है, हे दिव्य साम्राज्य के स्वामिन्! तू अच्छी तरह मेरे हृदय के रहस्यों को जानता है, जबकि तेरा अस्तित्व तेरे अतिरिक्त अन्य सभी के ज्ञान से परे है। जो भी है मेरा, वह सब तू देखता है, जबकि तेरे अतिरिक्त अन्य कोई ऐसा कर नहीं सकता है। अपने अनुग्रह के द्वारा मेरे लिये वह प्रदान कर जो मुझे तेरे सिवा अन्य सबसे स्वाधीन होने के योग्य बना दे। वर दे कि मैं इहलोक और परलोक में अपने जीवन के सुफल प्राप्त करूँ। मेरे सम्मुख अपने अनुग्रह के द्वार खोल दे और कृपापूर्वक मुझे अपनी स्नेहिल दया और वरदानों से विभूषित कर। हे तू, जो असीम अनुकम्पाओं का स्वामी है। जो तुझसे प्रेम करते हैं, उन्हें अपनी स्वर्गिक सहायता से आवृत कर और हमें अपने उपहारों और अक्षय सम्पदाओं का दान दे। तू हमारे लिये परिपूरक बन। हमारे पापों को क्षमा कर दे और हम पर दया कर। तू ही हमारा स्वामी और सभी सृजित वस्तुओं का स्वामी है। हम तेरे अतिरिक्त अन्य किसी की आराधना नहीं करते और तेरे अतिरिक्त अन्य किसी के अनुग्रहों की कामना नहीं करते। तेरे अतिरिक्त अन्य कोई ईश्वर नहीं, सर्वसम्पन्न, सर्वोच्च!</p><hr />

<h2 class="list"><a href="../../prayer/unsorted/hi/bpn8225/">Prayer bpn8225 in हिंदी</a></h2>
<p>हे परमेश्वर! मैं तेरी शरण में आना चाहता हूँ, मैं तेरे सभी चिन्हों की ओर अपना हृदय केन्द्रित करता हूँ, हे नाथ! चाहे मैं यात्रा पर रहूँ या घर पर, रहूँ अपने व्यवसाय अथवा अपने काम पर; मैं अपना पूरा भरोसा तुझमें ही रखता हूँ। अतः, हे अपरिमेय करुणा के स्वामी! मुझे भरपूर सहायता प्रदान कर, जिससे मैं सबसे स्वतंत्र हो जाऊँ। हे तू, जो असीम कृपा का स्वामी है! हे नाथ !</p><hr />

<h2 class="list"><a href="../../prayer/unsorted/hi/bpn8228/">Prayer bpn8228 in हिंदी</a></h2>
<p>हे ईश्वर, मेरे परमेश्वर! सभी वस्तुओं से अनासक्ति के मेरे प्याले को भर दे और अपनी भव्यता और दानशीलता के कारण प्रेम की मदिरा से मुझे उल्लसित कर दे, मुझे वासनाओं और कामनाओं के आघातों से मुक्त कर, मेरी इन सांसारिक बेड़ियों को तोड़ डाल, परम आनन्द के साथ मुझे अपने अलौकिक लोक में ले चल और अपनी सेविकाओं के बीच मुझे अपनी पावनता की सांसों से नवस्फूर्ति दे। अपने आशीषों के प्रकाश से मेरे मुखड़े को दीप्तिमान कर, अपनी सर्वसमर्थ शक्ति के दर्शन से मेरे नेत्रों को नवज्योति प्रदान कर और अपने उस ज्ञान के द्वारा, जो सर्वसम्पूर्ण है, मुझे आह्लादित कर दे। हे तू, इस लोक और परलोक के साम्राज्य के राजाधिराज!</p><hr />

<h2 class="list"><a href="../../prayer/unsorted/hi/bpn8229/">Prayer bpn8229 in हिंदी</a></h2>
<p>हे ईश्वर! मेरे परमेश्वर! तू मेरी आशा और मेरा प्रियतम, मेरा सर्वोच्च लक्ष्य और मेरी कामना है! अत्यन्त विनीत भाव से और सम्पूर्ण समर्पण के साथ मैं तूझसे याचना करता हूँ, मुझे अपनी धरती पर अपने प्रेम की एक मीनार बना, अपने प्राणियों के बीच अपने ज्ञान का एक दीप बना और अपने साम्राज्य में अपनी दिव्य कृपा की ध्वजा बना दे। मुझे ऐसे सेवकों में गिन जिन्होंने स्वयं को तेरे अतिरिक्त अन्य सबसे अनासक्त कर लिया है, स्वयं को तेरे इस संसार की क्षणभंगुर वस्तुओं से पवित्र कर लिया है और अपने आपको निरर्थक, कपोल कल्पनाओं की दुहाई देने वालों के इशारों से मुक्त कर लिया है। अपने लोक की चेतना की सम्पुष्टि के द्वारा मेरे हृदय को आनन्दविभोर हो जाने दे और अपनी सर्वशक्तिमय महिमा के साम्राज्य से मुझ पर निरन्तर बरसने वाली दिव्य सहायता के समूहों के दर्शन से मेरे नेत्रों को दीप्तिमान कर दे। तू सत्य ही, सर्वसामर्थ्यशाली, सर्वमहिमामय, सर्वशक्तिमंत है।</p><hr />

<h2 class="list"><a href="../../prayer/unsorted/hi/bpn8231/">Prayer bpn8231 in हिंदी</a></h2>
<p>स्तुति हो तेरी हे मेरे परमेश्वर! मैं तेरे उन सेवकों में से एक हूँ जिन्होंने तुझ पर और तेरे चिन्हों पर विश्वास किया है। देखता है तू कि कैसे तेरी दया के द्वार की ओर मैं ध्यान लगाये हुए हूँ और तेरी स्नेहमयी कृपा की ओर उन्मुख हो गया हूँ। मैं याचना करता हूँ तुझसे, तेरी परम श्रेष्ठ उपाधियों और परम उदात्त गुणों के नाम पर, कि मेरे सम्मुख अपने वरदानों के द्वार खोल दे और तब जो शुभ हो वह करने में मेरी सहायता कर। हे तू, जो सभी नामों और गुणों का अधिष्ठाता है!</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
