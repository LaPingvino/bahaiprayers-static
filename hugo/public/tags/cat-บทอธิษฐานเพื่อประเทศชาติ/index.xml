<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานเพื่อประเทศชาติ on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B8%8A%E0%B8%B2%E0%B8%95%E0%B8%B4/</link>
    <description>Recent content in cat-บทอธิษฐานเพื่อประเทศชาติ on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B8%8A%E0%B8%B2%E0%B8%95%E0%B8%B4/index.xml" rel="self" type="application/rss+xml" />
    <item>
      <title>Prayer bpn5672 in ภาษาไทย</title>
      <link>https://devotional.gq/prayer/unsorted/th/bpn5672/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5672/</guid>
      <description>ข้าแต่พระผู้เป็นนายผู้ทรงอภัย! คนรับใช้เหล่านี้กำลังหันมาหาอาณาจักรของพระองค์ และแสวงหาพระกรุณาและความอารีของพระองค์ ข้าแต่พระผู้เป็นเจ้า! โปรดทำให้พวกเขามีหัวใจที่งดงามและบริสุทธิ์ เพื่อว่าพวกเขาจะคู่ควรกับความรักของพระองค์ โปรดชำระวิญญาณของพวกเขาให้บริสุทธิ์ผุดผ่อง เพื่อว่าแสงของดวงอาทิตย์แห่งสัจจะจะได้ฉายมายังพวกเขา เพื่อว่าพวกเขาจะได้ยินเสียงร้องเรียกจากอาณาจักรของพระองค์ ข้าแต่พระผู้เป็นนาย! แท้จริงแล้วพวกเราอ่อนแอ แต่พระองค์ทรงอำนาจ แท้จริงแล้วพวกเรายากไร้ แต่พระองค์ร่ำรวย พวกเราคือผู้แสวงหาและพระองค์คือผู้เป็นที่ใฝ่หา ข้าแต่พระผู้เป็นนาย! ขอทรงเห็นใจและให้อภัยเรา ขอทรงประทานความสามารถให้ใจของเราเปิดรับธรรมะ เพื่อว่าเราจะได้คู่ควรกับกรุณาธิคุณของพระองค์ ใฝ่หาอาณาจักของพระองค์ จะได้ดื่มอมฤตแห่งชีวิต จะลุกด้วยไฟแห่งความรักของพระองค์ จะได้รับชีวิตใหม่จากลมหายใจของพระวิญญาณบริสุทธิ์ในศตวรรษที่เรืองรองนี้ ข้าแต่พระผู้เป็นเจ้า พระผู้เป็นเจ้าของข้าพเจ้า! โปรดทอดสายตาแห่งความเมตตารักใคร่มายังที่ชุมนุมนี้ โปรดคุ้มครองทุกคนไว้ในอารักขาและการปกป้องของพระองค์ โปรดประทานพรให้แก่วิญญาณเหล่านี้ โปรดให้พวกเขาดำดิ่งลงสู่มหาสมุทรแห่งความปรานีของพระองค์ โปรดกระตุ้นพวกเขาด้วยลมหายใจแห่งพระวิญญาณบริสุทธิ์ ข้าแต่พระผู้เป็นนาย! โปรดช่วยเหลือและค้ำชูรัฐบาลที่ยุติธรรมนี้ ประเทศนี้อยู่ภายใต้ร่มเงาแห่งความคุ้มครองของพระองค์ และประชาชนในชาตินี้ให้การรับใช้พระองค์ ข้าแต่พระผู้เป็นนาย! ขอทรงโอบอ้อมอารีต่อพวกเขา และหลั่งกรุณาธิคุณของพระองค์ให้อย่างล้นหลาม โปรดให้ชาติที่น่านับถือนี้เรืองเกียรติ โปรดรับชาตินี้ไว้ในอาณาจักรของพระองค์ พระองค์คือพระผู้ทรงอานุภาพ พระผู้ทรงอำนาจสูงสุด พระผู้ทรงปรานี และพระองค์คือพระผู้ทรงเอื้อเฟื้อ พระผู้ทรงเมตตา พระผู้เป็นนายผู้กรุณาเป็นล้นพ้น
(Source category: บทอธิษฐานเพื่อประเทศชาติ) (Bahaiprayers.net ID: 5672)</description>
    </item>
    
  </channel>
</rss>
