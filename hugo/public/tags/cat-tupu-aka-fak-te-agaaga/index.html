<!DOCTYPE html>
<html><head>
	<meta charset="utf-8">
	<title>devotional.gq - cat-TUPU AKA FAK-TE-AGAAGA</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-TUPU AKA FAK-TE-AGAAGA</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/tvl/bpn12279/">Prayer bpn12279 in Tuvalu</a></h2>
<p>Mai i te manogi gali o te vai e tafe o Tou favavau tuku mai kia au ke inu, O toku Atua, mo fuaga kaina o te lakau ola o Tou fuaitino ke mafai au o tami, O toku Fakamoemoega! Mai i punaaga vai manino o Tou alofa fai aka ke inu au, O toku Matagofie, kae mai i lalo o te malu o Tou atamai favavau seai se gataaga ko au ke nofo i ei, O toku Mainaaga!</p><hr />

<h2 class="list"><a href="../../prayer/unsorted/tvl/bpn12280/">Prayer bpn12280 in Tuvalu</a></h2>
<p>Faiite aka ia au a te loto e maa takalekale, O toku Atua, kae fakafoou se mafaufau filemu i loto ia au, O toku Faka-moemoeega! E auala i te agaaaga o te maalosi fakammau aka au i Tau Fakatokaaga, O toku Fagasele Sili, kae i te mainaaga o Tou matagofie fakaasi mai kia au a Tou auala, O Koe ko te Koulu o toku manakooga! Mai i te maalosi o Tou mafi maluga sau aka au ki luga ite lagi o Tou mana, O te Koga ne vau i ei au, kae i te matagi iliili malie o Tou foafoaaga seai-se-gataaga faka-fiafia aka au, O ko Koe Tela ko toku Atua!</p><hr />

<h2 class="list"><a href="../../prayer/unsorted/tvl/bpn12281/">Prayer bpn12281 in Tuvalu</a></h2>
<p>O te Atua, toku Atua! A Tau kalaga e fakapili atu ne ia au, a ko te leo o Tau Pene o te Matagofie ko fago aka ne ia au. A te tafeega o Tau muna mana ko ufitia ne ia au i ei, a ko te uaina o Tau faka-maalosi ko pokotia kii au i ei. E lavea mai ne Koe au, O te Aliki, motu mai i mea katoa na ko Koe, piki mmau ki te kafanoa o Tou alofa lauefa kae manako maalosi ki mea fakaofoofo-gina o Tou alofa.</p><hr />

<h2 class="list"><a href="../../prayer/unsorted/tvl/bpn12282/">Prayer bpn12282 in Tuvalu</a></h2>
<p>O toku Aliki! Fai aka Tou gali mo fai a taku meakai, a ko Tou nofo-mai mo fai a taku meainu, a ko Tou fiafiaaga ko toku fakamoemoeega, a ko Tou tavaeega ko toku gasue o fai a mea, ko te masausau o Koe ko toku taugasoa, a ko te maalosi o Tou nofoaiga-a-tupu ko toku fesoasoani, a ko Tou koga-nofo ko toku fale, mo koga nofo tumau tela a nofoga ko oti ne fakamalu ne Koe mai i faka-tuakoiiga ko ti ne fai kia latou ko oti ne pono ne te veli mai ia Koe.</p><hr />

<h2 class="list"><a href="../../prayer/unsorted/tvl/bpn12283/">Prayer bpn12283 in Tuvalu</a></h2>
<p>O toku Atua, te Atua o te manuia mo ate alofa-kaimalie (29)
O toku Atua, ko te Atua o te manuia mo te alofa-fakamagalo! Koe kote Tupu te la mai i Tena faka-tonuuga a te foafoaaga katoa ko oti ne kalagagina ke ola; a ko Koe foki Te la ko te Manuia-Katoa Tokotasi a faiga o Au tavini se ki fakagata aka loa ne latou a Ia mai i te fakaasi atu o Tena alofa kaimalie, io me kai fakatuai aka loa ne latou a fakaasiiga o Tena manuia.</p><hr />

<h2 class="list"><a href="../../prayer/unsorted/tvl/bpn12284/">Prayer bpn12284 in Tuvalu</a></h2>
<p>Mai i Tou matagofie, O te Fagasele Tokotasi, Koe ko te tuku atu ote mainaaga ki te lalolagi! A kaâ€™aga ote afi o te mavae ko sunu ia au, ako toku se-faka-logo ko oti ne liua i ei a toku loto i loto ia au. Au e sili atu kia Koe, i Tou Igoa Tafasili i te Takutakua, O ko Koe ko te Manakoga o te lalolagi mo te Fapelepele o tino katoa, ke talia mai ko laumatagi o Tau musumusuuga kae faka-tummau a toku agaaga, ko Tou leo gali ke lagona ki toku taliga, ko oku mata ke lavea a Au failoga ako Tou mainaaga ke fakaasi mai i fakaasiiga o Ou igoa mo Ou uiga llei, O ko Koe i Ona lima e puke i ei a mea katoa!</p><hr />

<h2 class="list"><a href="../../prayer/unsorted/tvl/bpn12285/">Prayer bpn12285 in Tuvalu</a></h2>
<p>E mana a Koe, O te Aliki toku Atua! O te Aliki toku Atua! E tuku atua kia Koe a fakafetai pela mo te kalagagina mai a Koe kia au i Ou aso, kae fagai mai au ki Tou alofa mo Tou poto. Au e akai totuli kia Koe, i Tou igoa tela a penina gali o Tou atamai mo Tau faipatiiga ne aumai ki tua o koloa o loto o Au tavini kola ko pilipili atu kia Koe, kae e tela aa te Fetu-Ao o Tou igoa, ko te Atafai, ko oti ne sulu atu a tena mainaaga ki luga i tino katoa i Tou lagi mo i luga i Tou lalolagi, ke tufa mai kia au, mai i Tou alofafakamagalo mo te maukola, mo Au alofaaga fakaofoofogia kae funa.</p><hr />

<h2 class="list"><a href="../../prayer/unsorted/tvl/bpn12286/">Prayer bpn12286 in Tuvalu</a></h2>
<p>Au e akai faka-maulalo kia Koe, O toku Atua, mo te matagofie lasi o Tou Igoa, o fakapei aka Au fagasele ki te gatu o te faimeatonu kae faka-maina a olotou agaaga ki te molii o te faka-talitonugina. Ko Koe ko te Tasi te la e iai a te maalosi o fai a te mea e fiafia Koe ki ei kae e taofi i Ou lima a te pule i mea katoa, ko la e lavea mo te se lavea.</p><hr />

<h2 class="list"><a href="../../prayer/unsorted/tvl/bpn12287/">Prayer bpn12287 in Tuvalu</a></h2>
<p>Tuku mai kia au, O toku Atua, a Tou alofa katoatoa mo Tou fiafiaaga-lei, tela mai i ei a Tou mainaaga malifalifa ko pokotia katoa i ei a motou loto, O Koe Tela ko te Faka-talitonuuga Maluga mo te Matagofie-Katoatoa. Tuku ifo ki luga ia au, a se vaega foliki o Tou alofa-kaimalie, Tau matagi fakaolaola, i te ao mo te po katoa, O te Aliki o te lava i mea katoa.</p><hr />

<h2 class="list"><a href="../../prayer/unsorted/tvl/bpn12288/">Prayer bpn12288 in Tuvalu</a></h2>
<p>O te Atua! Fakafou kae faka-fiafia toku agaaga. Fakamaa toku loto. Fakamaina toku maalosi. E tuku atu katoa ki Ou lima aku mea. A Koe ko ko toku Takitaki mo toku Lafiiga. Au ka se toe fanoanoa kae se-fiafia; Au ka fai me se tino fiafia kae lifu. O te Atua! Au ka se toe sa pole-pole, io me talia ne au ne faka-lavelave ke pokotia au i ei. Au ka se toe saga ki mea se lei o te olaaga.</p><hr />

<h2 class="list"><a href="../../prayer/unsorted/tvl/bpn12289/">Prayer bpn12289 in Tuvalu</a></h2>
<p>O toku Atua! O toku Atua! Te matagofie i luga ia Koe aua ia au ko oti ne faka-talitonu ne Koe kite fakaasiiga o Tou faka-tasitasi, fakapilipili atu au kite muna o Tou tokotasi, kae faka-ka mai au kit e afi o Tou alofa, kae fakalavelave mai au ki tetakutakuuga o Koe mo te tavini ko Au taugasoa mo tavini fafine.
O te Aliki, feasoasoani mai kia au ke se-fia lavea kae ke loto maulalo, kae faka-maalosi mai au i te motuuga mai o au mai i mea katoa, mo te pikiiga ki te kapa o te gatu o Tou matagofie, ko te mea ko toku loto ke mafai o fakafonu ki Tou alofa kae sa liakina se avanoaaga mo te alofa ki te lalolagi mo te fakapiki ki ona kopikopiaga.</p><hr />

<h2 class="list"><a href="../../prayer/unsorted/tvl/bpn12290/">Prayer bpn12290 in Tuvalu</a></h2>
<p>O toku Aliki! O toku Aiki! Mea nei se lamepa ne faka kaa ne te afi o Tou alofa a ko ula valevale mai i te ulaaga ne faka-kaa i te lakau ola o Tou alofa kaimalie. O toku Aliki! Faka lasi aka a tena kaa, velasia mo te ulaaga, ite afi te la ne faka-kaa i te Siona o Tau Faifaaliga. E tonu, Koe ko te Fakammau, ko te Fesoasoani, ko te Maalosi, ko te Kaimalie, ko te Alofa.</p><hr />

<h2 class="list"><a href="../../prayer/unsorted/tvl/bpn12291/">Prayer bpn12291 in Tuvalu</a></h2>
<p>O toku Atua! O toku Atua! Mea nei, ko Tau tavini ko oti ne fanatu kia Koe, kae ko oko loa ite salasala i loto i te toafa o Tou alofa, sasale i te auala o te tavini kia Koe, faka-talitali ki Ou alofaaga, faka-moemoe ki Tou maukoloa, fakana ki luga i Tou maalo, kae konaa ite uaina o Tau mea-alofa. O toku Atua! Fakalasi aka ate lagona o tena alofa mo Koe, ko te tumau o tena tavaeega o Koe, mo te maalosi o tena alofa mo Koe.</p><hr />

<h2 class="list"><a href="../../prayer/unsorted/tvl/bpn12292/">Prayer bpn12292 in Tuvalu</a></h2>
<p>O te Atua, toku Atua! Mea nei ko Au tavini vaaivai; a latou ko Au Tavini tagata mo tavini fafine usiusitai, ko oti latou ne ifo ki lalo i Tau muna maluga kae faka-maulalo latou i Tou Mataloa maina, kae tu saoloto latou o molimau a Tou tafatasi te la mai iei a te Laa ko oti ne fai ke maina i te matagofie o ia i te tutonu ote aso.</p><hr />

<h2 class="list"><a href="../../prayer/unsorted/tvl/bpn12293/">Prayer bpn12293 in Tuvalu</a></h2>
<p>A Ia ko te Atua! O toku Atua! Mea ne ko tavini e fiafia i Ou aso ki te manogi o Tou mana, kagina ne te ulaaga o Tau lakau mana e ka, o tali atu ki Tou leo, e faipatigia a Ou tavaeega, fago aka ne Tou matagi iliili malie, fakagasue ne Tou manogi gali, taofigia Ou failoaga, malamalama i Au kupu, fakalogo ki Au muna, talitonu ki Tau Fakaasiiga kae mautinoa i Tou alofakaimalie.</p><hr />

<h2 class="list"><a href="../../prayer/unsorted/tvl/bpn12294/">Prayer bpn12294 in Tuvalu</a></h2>
<p>O Koe ko te Fakasoasoa! Ko oti a Koe ne manava mai i luga i taugasoa i te Togala a te manogi gali o te Agaaga Tapu, kae mai i te mainaaga o te takitakiiga faka-te-lagi ko oti ne fakamaina ne koe a te lagi ite toigala. Ko oti ne fai ne Koe a latou ko la ne mao ke fakapilipili atu kia Koe; latou ko la ne tino foou ke fai pe la me ne taugasoa fakapelepele; Ko oti ne fago aka ne Koe a latou ko la ne moe; Ko oti ne fai ne koe a latou ko la se fakalogo ke fakalogo.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
