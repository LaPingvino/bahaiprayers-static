<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-ທັມມະຈາລຶກເຖິງອາໝັດ on devotional.gq</title>
    <link>https://devotional.gq/tags/cat-%E0%BA%97%E0%BA%B1%E0%BA%A1%E0%BA%A1%E0%BA%B0%E0%BA%88%E0%BA%B2%E0%BA%A5%E0%BA%B6%E0%BA%81%E0%BB%80%E0%BA%96%E0%BA%B4%E0%BA%87%E0%BA%AD%E0%BA%B2%E0%BB%9D%E0%BA%B1%E0%BA%94/</link>
    <description>Recent content in cat-ທັມມະຈາລຶກເຖິງອາໝັດ on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%BA%97%E0%BA%B1%E0%BA%A1%E0%BA%A1%E0%BA%B0%E0%BA%88%E0%BA%B2%E0%BA%A5%E0%BA%B6%E0%BA%81%E0%BB%80%E0%BA%96%E0%BA%B4%E0%BA%87%E0%BA%AD%E0%BA%B2%E0%BB%9D%E0%BA%B1%E0%BA%94/index.xml" rel="self" type="application/rss+xml" />
    <item>
      <title>Prayer bpn12830 in ພາສາລາວ</title>
      <link>https://devotional.gq/prayer/unsorted/lo/bpn12830/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/lo/bpn12830/</guid>
      <description>ພຣະອົງຄືຈອມກະສັດ ພຣະຜູ້ຊົງຮອບຮູ້ ພຣະຜູ້ຊົງອັດ ສະລິຍະພາບ!
ຈ່ົງເບິ່ງນົກໄນຕິງເກລສະຫວັນ ກໍາລັງຂັບຂານຢູ່ເທິງກິ່ງ ໄມ້ຂອງພຶກສາແຫ່ງນິລັນດອນການ ດ້ວຍທໍານອງເພງອັນ ອອນຊອນແສນວິສຸດ ເປັນການປະກາດຂ່າວດີຂອງການໄດ້ຢູ່ໃກ້ກັບພຣະຜູ້ເປັນເຈົ້າ ໃຫ້ແກ່ບັນດາຜູ້ທີ່ຈິງໃຈ ຮຽກຮ້ອງຜູ້ທີ່ເຊື່ອໃນເອກພາບສະຫວັນ ໃຫ້ມາຍັງຣາຊສໍານັກອັນເປັນທີ່ ສະຖິດຂອງພຣະຜູ້ຊົງເອື້ອເຟື້ອ ແຈ້ງໃຫ້ບັນດາຜູ້ທີ່ຖືກຕັດ ຂາດຊາບກ່ຽວກັບພຣະທັມ ທີ່ເປີດເຜີຍໂດຍພຣະຜູ້ເປັນເຈົ້າ ພຣະຜູ້ເປັນຈອມກະສັດ ພຣະຜູ້ຊົງຄວາມຮຸ່ງເຮືອງ ພຣະຜູ້ບໍ່ ມີປຽບປານ ນໍາທາງໃຫ້ຄົນຮັກໄປຍັງບໍລິເວນອັນບໍລິສຸດ ແລະ ຄວາມງາມແສນອໍາໄພນີ້.
ແທ້ຈິງແລ້ວ ນີ້ຄືຄວາມງາມອັນຍິ່ງໃຫຍ່ທີ່ສຸດ ທີ່ທໍານາຍ ໄວ້ ໃນພຣະຄັມພີຂອງທັມທູດທັງຫລາຍ ເຊິ່ງພຣະຜູ້ຊົງຄວາມງາມນີ້ ຈະແຍກໃຫ້ເຫັນສັດຈະທັມ ແລະ ຄວາມຫລົງຜິດ ແລະ ຈະທົດສອບຄຸນຄ່າຂອງບັນຊາທຸກຂໍ້ ແທ້ຈິງແລ້ວພຣະອົງຄື ພຶກສາແຫ່ງຊີວິດທີ່ໃຫ້ກໍາເນີດໝາກໄມ້ຂອງພຣະຜູ້ເປັນເຈົ້າ ພຣະຜູ້ຊົງປະເສີດ ພຣະຜູ້ຊົງອານຸພາບ ພຣະຜູ້ຊົງຄວາມຍິ່ງໃຫຍ່.
ດູກ່ອນອາໝັດ! ເຈົ້າຈົ່ງເປັນພະຍານເຖີດວ່າ ແທ້ຈິງ ແລ້ວ ພຣະອົງຄືພຣະຜູ້ເປັນເຈົ້າ ແລະບໍ່ມີພຣະຜູ້ເປັນເຈົ້າອື່ນ ໃດນອກຈາກພຣະອົງ ພຣະຜູ້ເປັນຈອມກະສັດ ພຣະຜູ້ຊົງຄຸ້ມ ຄອງ ພຣະຜູ້ບໍ່ມີປຽບປານ ພຣະຜູ້ຊົງອານຸພາບສູງສຸດ ແລະ ພຣະຜູ້ທີ່ພຣະອົງສົ່ງມາໃນນາມຂອງອາລີ ຄືບໍລົມພຣະສາດສະດາທີ່ແທ້ຈິງ ຈາກພຣະຜູ້ເປັນເຈົ້າ ຊຶ່ງພວກເຮົາທຸກຄົນກໍາລັງປະຕິບັດ ຕາມບັນຊາຂອງພຣະອົງ.
ດູກ່ອນປະຊາຊົນ ຈົ່ງເຊື່ອຟັງບັນຍັດຂອງພຣະຜູ້ເປັນ ເຈົ້າ ທີ່ລີຂິດໄວ້ໃນພຣະຄໍາພີບາຍັນ ໂດຍພຣະຜູ້ຊົງຄວາມຮຸ່ງເຮືອງ ພຣະຜູ້ຊົງອັດສະລິຍະພາບ ແທ້ຈິງແລ້ວ ພຣະອົງຄືຣາຊາຂອງທັມທູດທັງຫລາຍ ແລະ ພຣະຄັມພີຂອງພຣະອົງ ຄືພຣະຄັມພີແມ່ບົດ ຫາກເຈົ້າພຽງແຕ່ຮູ້.</description>
    </item>
    
  </channel>
</rss>
