<!DOCTYPE html>
<html><head>
	<meta charset="utf-8">
	<title>devotional.gq - cat-บทอธิษฐาน ณ สถูปของพระบาฮาอุลลาห์ และพระบ๊อบ</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-บทอธิษฐาน ณ สถูปของพระบาฮาอุลลาห์ และพระบ๊อบ</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/th/bpn5746/">Prayer bpn5746 in ภาษาไทย</a></h2>
<p>##บทอธิษฐาน ณ สถูปของพระบาฮาอุลลาห์ และพระบ๊อบ *(ใช้สวดในวันศักดิ์สิทธิ์ที่เป็นวันครบรอบของทั้งสองพระองค์ด้วย)
ความสรรเสริญที่รุ่งอรุณขึ้นมาจากอัตภาพอันเกรียงไกรที่สุดของพระองค์ และความรุ่งโรจน์ที่ฉายออกมาจากความงามอันโชติช่วงที่สุดของพระองค์ สถิตอยู่กับพระองค์ ข้าแต่พระผู้แสดงความโอฬารให้เป็นที่ประจักษ์ พระผู้เป็นราชันแห่งนิรันดรกาล พระผู้เป็นนายของทุกคนที่อยู่ในสวรรค์และบนโลก! ข้าพเจ้าขอยืนยันว่า อาณาจักร ราชศักดาและความโอฬารของพระผู้เป็นเจ้า เปิดเผยผ่านมาทางพระองค์ ดวงตะวันที่ชัชวาลมาแต่โบราณกาลได้สาดรัศมีอยู่บนนภาแห่งประกาศิตที่เปลี่ยนแปลงไม่ได้ของพระองค์ และความงามของพระผู้ที่เรามองไม่เห็นเรืองแสงอยู่เหนือขอบฟ้าของสรรพสิ่งทั้งปวง ข้าพเจ้าขอยืนยันอีกด้วยว่า เพียงการขยับปากกาของพระองค์ บัญชาที่ว่า “พระองค์จงเป็น” จึงบังเกิดผล ความลับของพระผู้เป็นเจ้าถูกเปิดเผย ทุกสรรพสิ่งถูกบันดาลขึ้นมา และธรรมวิวรณ์ทั้งหมดหลั่งลงมา ข้าพเจ้าขอเป็นพยานอีกด้วยว่า ความงามของพระผู้เป็นที่บูชาเปิดเผยผ่านมาทางความงามของพระองค์ พระพักตร์ของพระผู้เป็นยอดปรารถนาสุกสกาวอยู่ในพระพักตร์ของพระองค์ และพระองค์ทรงตัดสินทุกสรรพสิ่งด้วยวจนะของพระองค์ โดยบันดาลให้บรรดาผู้ที่อุทิศตนต่อพระองค์ได้ขึ้นไปสู่สุดยอดของความรุ่งโรจน์ และผู้ไม่มีศาสนาจมลงไปสู่ก้นบึ้งของอเวจี ข้าพเจ้าขอเป็นพยานว่า ผู้ที่รู้จักพระองค์ได้รู้จักพระผู้เป็นเจ้า และผู้ที่ได้เข้าเฝ้าพระองค์ได้เข้าเฝ้าพระผู้เป็นเจ้า พระพรนั้นช่างยิ่งใหญ่สำหรับผู้ที่เชื่อในพระองค์และเครื่องหมายของพระองค์ ถ่อมตนต่ออธิปไตยของพระองค์ ได้รับเกียรติของการเข้าเฝ้าพระองค์ เป็นที่ยินดีตามพระประสงค์ของพระองค์ รายล้อมพระองค์ และยืนยันอยู้หน้าบัลลังก์ของพระองค์ ความหายนะบังเกิดกับผู้ที่ทำบาปต่อพระองค์ ปฏิเสธพระองค์ โต้แย้งพยานหลักฐานของพระองค์ หนีออกไปจากการปกครองและอาณาจักรของพระองค์ และได้รับการนับว่าเป็นพวกไม่มีศาสนา ซึ่งชื่อของพวกเขาถูกจารึกไว้ในธรรมจารึกศักดิ์สิทธิ์ด้วยดัชนีแห่งบัญชาของพระองค์ ข้าแต่พระผู้เป็นเจ้าของข้าพเจ้า พระผู้เป็นที่รักยิ่งของข้าพเจ้า จากมือขวาแห่งความปรานีและเมตตารักใคร่ของพระองค์ ขอกรุณาธิคุณของพระองค์พัดลมหายใจอันบริสุทธิ์มายังข้าพเจ้า เพื่อว่าลมหายใจนั้นจะพัดให้ข้าพเจ้าหลุดพ้นจากตนเองและโลก และเข้าไปสู่ราชสำนักแห่งความใกล้ชิดและที่สถิตของพระองค์ พระองค์ทรงอำนาจในการกระทำสิ่งที่พระองค์ปรารถนา ความจริงแล้วพระองค์ทรงความยิ่งใหญ่เหนือสรรพสิ่งทั้งปวง การระลึกถึงและการสรรเสริญพระผู้เป็นเจ้า ความรุ่งโรจน์และวิภาของพระผู้เป็นเจ้า สถิตอยู่กับพระองค์ ข้าแต่พระผู้เป็นความงามของพระผู้เป็นเจ้า! ข้าพเจ้าขอเป็นพยานว่า ดวงตาของทุกสรรพสิ่งไม่เคยเห็นใครถูกประทุษร้ายเหมือนพระองค์ ตลอดชีวิตของพระองค์จมอยู่ในมหาสมุทรแห่งความทุกข์ทรมาน เวลาหนึ่งพระองค์ถูกล่ามด้วยโซ่ตรวน อีกเวลาหนึ่งพระองค์ถูกคุกคามด้วยดาบของศัตรู ถึงกระนั้นก็ตาม พระองค์ก็ได้บัญชามวลมนุษย์ให้ปฏิบัติตามบัญญัติที่พระองค์ได้รับมอบมาจากพระผู้เป็นผู้ทรงรอบรู้ พระผู้ทรงอัจฉริยภาพ ขอให้วิญญาณของข้าพเจ้าเป็นพลีแด่การถูกประทุษร้ายที่พระองค์ได้รับ และเป็นค่าไถ่สำหรับความทุกข์ยากของพระองค์ ข้าพเจ้าขอวิงวอนต่อพระผู้เป็นเจ้า ต่อบรรดาผู้ที่มีใบหน้าเรืองรองด้วยวิภาจากพักตรากฤติของพระองค์ และผู้ที่ปฏิบัติตามบัญชาทุกอย่างด้วยความรักพระองค์ ขอทรงขจัดม่านที่ปิดกั้นระหว่างพระองค์และบรรดาผู้ที่พระองค์สร้างขึ้นมา ขอทรงประทานสิ่งที่ดีงามให้แก่ข้าพเจ้าในโลกนี้และโลกหน้า ความจริงแล้วพระองค์คือพระผู้ทรงมหิทธานุภาพ พระผู้ทรงประเสริฐสุด พระผู้ทรงความรุ่งโรจน์ พระผู้ทรงอภัยเสมอ พระผู้ทรงเห็นใจ ข้าแต่พระผู้เป็นนาย พระผู้เป็นเจ้าของข้าพเจ้า ขอพระองค์ทรงประสาทพรให้กับพฤกษาสวรรค์นี้ ตลอดจนใบ คบไม้ กิ่งก้าน ลำต้น และหน่อของพฤกษานี้ ตราบนานเท่าที่อธิปไตยอันวิศิษฎ์สุดและคุณลักษณะอันเกรียงไกรที่สุดของพระองค์ยังอยู่ ขอทรงคุ้มครองพฤกษานี้ให้ปลอดภัยจากการปองร้ายของผู้กรุกรานและผู้กดขี่ แท้จริงแล้วพระองค์คือพระผู้ทรงมหิทธานุภาพ พระผู้ทรงอานุภาพสูงสุด ข้าแต่พระผู้เป็นนาย พระผู้เป็นเจ้าของข้าพเจ้า ขอพระองค์ทรงประสาทพรอีกด้วยให้กับบรรดาคนรับใช้ชายหญิงที่มาถึงเบื้องพระพักตร์ของพระองค์ ความจริงแล้วพระองค์คือพระผู้ทรงอารี และพระกรุณาของพระองค์ไม่มีขีดจำกัด ไม่มีพระผู้เป็นเจ้าอื่นใดนอกจากพระองค์ พระผู้ทรงอภัยเสมอ พระผู้ทรงเอื้อเฟื้อที่สุด  (Source category: บทอธิษฐาน ณ สถูปของพระบาฮาอุลลาห์ และพระบ๊อบ) (Bahaiprayers.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
