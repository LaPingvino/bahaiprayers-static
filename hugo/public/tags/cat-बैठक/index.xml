<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-बैठक on devotional.gq</title>
    <link>https://devotional.gq/tags/cat-%E0%A4%AC%E0%A5%88%E0%A4%A0%E0%A4%95/</link>
    <description>Recent content in cat-बैठक on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%A4%AC%E0%A5%88%E0%A4%A0%E0%A4%95/index.xml" rel="self" type="application/rss+xml" />
    <item>
      <title>Prayer bpn11117 in नेपाली</title>
      <link>https://devotional.gq/prayer/unsorted/ne/bpn11117/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11117/</guid>
      <description>तिम्रो जय होस्, हे प्रभु मेरा ईश्वर ! तिम्रो कृपाबाट बगेको हावाका झोँकाहरूद्वारा तथा तिम्रो उद्देश्यका दिवा–स्रोतहरू र तिम्रो प्रेरणाका उद्गमस्थलहरूको नामद्वारा म तिमीसित याचना गर्दछु कि ममाथि र तिम्रा दर्शनाभिलाषीहरू सबैमाथि त्यस्ता कुराहरूको वृष्टि गरिदेऊ जुन तिम्रो दया र प्रचुर कृपाहरू अनुरूप छन् तथा तिम्रा आर्शीवाद र अनुकम्पाहरू अनुकूल छन् । हे मेरा प्रभु ! म गरिब र एक्लो छु, मलाई तिम्रो द्रव्यको महासागरमा डुबाऊ; म तिर्खाएको छु, मलाई तिम्रो प्रेमार्द्र–दयाको जीवनदायिनी जल पिउन देऊ ।</description>
    </item>
    
    <item>
      <title>Prayer bpn11118 in नेपाली</title>
      <link>https://devotional.gq/prayer/unsorted/ne/bpn11118/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11118/</guid>
      <description>हे तिमी करुणामय ईश्वर ! हे तिमी जो शक्तिमान् र सामर्थ्यवान् छौ । हे तिमी अति दयालु पिता ! तिमीतिर अभिमखु भई, तिम्रो सघांरमा पुग्ने कामना गर्दै र तिम्रो महान् आश्वासनबाट तिम्रो असीमित कृपाको चाहना गर्दै यी सेवकहरू भेला भएका छन् । तिम्रो सदिच्छा पूरा गर्न बाहेक यिनीहरूको अरू कुनै उद्देश्य छैन । मानव संसारको सेवा गर्न बाहेक यिनीहरूको अरू कुनै आकांक्षा छैन ।
हे प्रभु ! यस समूहलाई आलोकित गराऊ । यिनीहरूको हृदयलाई करुणामय बनाऊ । उनीहरूमाथि पवित्रात्माका अनुकम्पाहरूको वृष्टि गर । यिनीहरूलाई स्वर्गीय शक्तिद्वारा सुसज्जित गर । यिनीहरूलाई स्वर्गीय हृदयले सुशोभित पार । यिनीहरूको निष्ठालाई बढाइदेऊ ताकि पूर्ण विनम्रता र भक्तिभावसित यिनीहरू तिम्रो साम्राज्यतर्फ अभिमुख होऊन् र मानव संसारको सेवामा व्यस्त होऊन् । यिनीहरू प्रत्येक एउटा प्रकाशवान् दीपशिखा र एउटा चम्किलो तारा बनून् । ईश्वरको अधिराज्यमा यिनीहरू हरेक सुन्दर वर्णको र सुगन्धयुक्त फूल बनून् ।</description>
    </item>
    
    <item>
      <title>Prayer bpn11119 in नेपाली</title>
      <link>https://devotional.gq/prayer/unsorted/ne/bpn11119/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11119/</guid>
      <description>हे दयालु स्वामी ! यिनीहरू तिम्रा सेवक हुन् जो यस सभामा एकत्रित भएका छन्, तिम्रो अधिराज्यतर्फ अग्रसर भएका छन् र तिम्रा आशीर्वादहरू र उपहारहरू प्राप्त गर्न इच्छुक छन् । हे प्रभु ! तिम्रा एकताका संकेतहरूलाई प्रत्यक्ष देखिने गरी प्रमाणित गराइदेऊ जुन जीवनका सबै यथार्थहरूमा अन्तर्निहित गराइएका छन् । ती सद्गुणहरूलाई प्रकट र साक्षात् गराइदेऊ जसलाई तिमीले यी मानवीय यथार्थहरूमा अदृश्य रूपमा अन्तर्निहित गराएका छौ ।
हे प्रभु ! हामी कलिला बेर्नाहरूजस्ता छौं र तिम्रो कृपा वर्षाको पानी जस्तो हो, तिम्रो उपहारद्वारा यी बेर्नाहरूलाई ताजा गराऊ र बढ्नमा मद्दत गर । हामी तिम्रा सेवकहरू हौं; हामीलाई भौतिक बन्धनहरूबाट मक्तु गराऊ । हामी अज्ञानी छौं ज्ञानी बनाइदऊे । हामी मृत छौं, हामीलाई जीवित गराऊ । हामी जडपदार्थ हौं, हामीमा चेतना भरिदऊे । हामी वञ्चित छौं, हामीलाई तिम्रा रहस्यहरू बुझ्न सक्ने बनाऊ । हामी अभावग्रस्त छौं, तिम्रो अपार ढुकुटीबाट हामीलाई सम्पन्न र धनाढ्य बनाइदेऊ । हे प्रभु !</description>
    </item>
    
    <item>
      <title>Prayer bpn11120 in नेपाली</title>
      <link>https://devotional.gq/prayer/unsorted/ne/bpn11120/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11120/</guid>
      <description>हे मेरा ईश्वर, हे मेरा ईश्वर ! तिम्रो कृपाको साम्राज्य अघि विनम्र भई तिम्रा यी सेवकहरू साँच्चै नै तिमीतिर उन्मुख भएका छन् । साँच्चै नै यी तिम्रो पवित्रताद्वारा आकषिर्त भएका छन्, तिम्रो प्रेमको अग्निद्वारा प्रदीप्त भएका छन् र तिम्रो दिव्यलोकमा प्रवेश पाउनको लागि तिम्रो अद्भूत साम्राज्यको अनुमति मागिरहेका छन् । साँच्चै नै यिनीहरू तिम्रा उपहारहरूका अभिलाषी छन् तथा तिम्रो यथार्थको सूर्यबाट प्रकाश प्राप्त गर्न चाहन्छन् । हे प्रभु ! यिनीहरूलाई देदीप्यमान दीपकहरू, दयाका संकेतहरू, फलदायक वृक्षहरू र चम्किरहेका ताराहरू बनाइदेऊ ।</description>
    </item>
    
    <item>
      <title>Prayer bpn11121 in नेपाली</title>
      <link>https://devotional.gq/prayer/unsorted/ne/bpn11121/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11121/</guid>
      <description>हे क्षमाशील प्रभु ! यी सेवकहरू तिम्रो साम्राज्यतर्फ अभिमुख छन् र तिम्रो अनुग्रह तथा दयाका अभिलाषी छन् ।
हे प्रभु ! उनीहरूका हृदयलाई असल र पवित्र बनाइदेऊ; ताकि तिनीहरू तिम्रो प्रेमको लागि योग्य बन्न सकून् ।
तिनीहरूका आत्मालाई स्वच्छ र निर्मल बनाइदेऊ ताकि तिनीहरू माथि तिम्रो यथार्थको सूर्यको प्रकाश चम्कन सकोस् ।
तिनका आँखाहरूलाई स्वच्छ र निमर्ल बनाइदेऊ ताकि तिनीहरूले तिम्रो प्रकाश देख्न सकून् । कानलाई स्वच्छ र निर्मल बनाइदेऊ ताकि तिनीहरूले तिम्रो साम्राज्यबाट आएको आह्वानलाई सुन्न सकून् । हे प्रभु !</description>
    </item>
    
    <item>
      <title>Prayer bpn11122 in नेपाली</title>
      <link>https://devotional.gq/prayer/unsorted/ne/bpn11122/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11122/</guid>
      <description>हे दैवी विधाता ! यो सभामा तिम्रा मित्रहरू जम्मा भएका छन् जो तिम्रो सौन्दर्यद्वारा आकर्षित भएका छन् र तिम्रो प्रेमको अग्निद्वारा प्रदीप्त भएका छन् । यिनीहरूलाई स्वर्गका परी बनाइदेऊ र पवित्र आत्माको श्वासद्वारा यिनीहरूमा नयाँ जीवन भरिदेऊ । यिनीहरूलाई स्पष्ट वाणी र दृढ संकल्प तथा स्वर्गको शक्ति र करुणामय ग्रहणशीलता प्रदान गर । यिनीहरूलाई मानव एकताका उदघोषक र मानव जगतमा एकता र मेलमिलापका कारण बनाइदेऊ ताकि सत्यको सूर्यको प्रकाशले अज्ञानी पक्षपातको निष्पट्ट अँध्यारोलाई हटाइदेओस् र यो उदास विश्व झलमल्ल बनोस्, यो भौतिक जगत्लाई चेतनाको लोकका किरणहरूले छुन सकोस्, यी विभिन्न रंगहरू मिलेर एउटै रंग बनोस् र प्रशंसाको मधुर गीत तिम्रो पवित्र अधिराज्यको उचाइसम्म सुन्न सकियोस् ।</description>
    </item>
    
  </channel>
</rss>
