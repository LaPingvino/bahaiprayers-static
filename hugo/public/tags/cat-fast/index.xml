<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Fast on devotional.gq</title>
    <link>https://devotional.gq/tags/cat-fast/</link>
    <description>Recent content in cat-Fast on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-fast/index.xml" rel="self" type="application/rss+xml" />
    <item>
      <title>Prayer bpn13368 in Cymraeg</title>
      <link>https://devotional.gq/prayer/unsorted/cy/bpn13368/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/cy/bpn13368/</guid>
      <description>*Ceir ympryd yn ystod mis Àlá (Uchter) sef o 2il Mawrth i 20ed Mawrth. Yn ystod y dyddiau hyn ni ddylid cymryd bwyd na diod rhwng gwawr a machlud haul. Mae&amp;rsquo;n amser o weddïo ac adfywhâd ysbrydol.
*Esgusodir y rhai o dan 15 oed, tethwyr, cleifion, merched gyda babanod rhag ymprydio.
Erfyniaf arnat, O fy Nuw, drwy Dy Arwydd nerthol, a thrwy ddatguddiad Dy ras ymysg dynion, i beidio a&amp;rsquo;m bwrw ymaith oddi wrth borth dinas Dy bresenoldeb, ac i beidio â siomi&amp;rsquo;r gobeithion y gosodais ar amlygiadau Dy ras ymysg Dy greaduriaid.</description>
    </item>
    
    <item>
      <title>Prayer bpn13369 in Cymraeg</title>
      <link>https://devotional.gq/prayer/unsorted/cy/bpn13369/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/cy/bpn13369/</guid>
      <description>O Arglwydd Rhadlon! Ti, yr Hwn wyt yn hael ac yn drugarog! Nyni ydym weision Dy drothwy, ydym dan nodded Dy drugaredd. Mae Haul Dy ragluniaeth Di yn disgleirio ar bawb ohonom, a chymylau Dy dosturi Di yn glawio arnom oll. Mae Dy roddion yn amgylchynnu pawb, Dy ragluniaeth yn cynnal pawb, Dy nodded yn cysgodi pawb a thremiau Dy ffafr Di yn goleuo pawb. O Arglwydd! Dyro i ni Dy roddion diderfyn a gad i oleuni Dy arweiniad Di lewyrchu arnom.</description>
    </item>
    
    <item>
      <title>Prayer bpn13370 in Cymraeg</title>
      <link>https://devotional.gq/prayer/unsorted/cy/bpn13370/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/cy/bpn13370/</guid>
      <description>O Arglwydd! Gwna i’r ifanc hwn lewyrchu a thywallt gyfoeth Dy haelioni arno, greadur tlawd. Bendithia ef â gwybodaeth, dyro iddo nerth ychwanegol ar ddechrau pob dydd a gwarchod ef yng nghysgod Dy amddiffyn fel y caiff ei ryddhau o gamgymeriadau, gan ymdaflu i wasanaeth Dy Achos Di. Bydded iddo ddod yn ganllaw i’r rhai sy’n crwydro, i arwain y rhai di-gyfeiriad, i ryddhau’r rhai sy’n gaeth ac i ddeffro’r rhai di-hidio, fel y cant i gyd eu bendithio yn Dy gofio a Dy glod.</description>
    </item>
    
  </channel>
</rss>
