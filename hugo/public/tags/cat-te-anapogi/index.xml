<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-TE ANAPOGI on devotional.gq</title>
    <link>https://devotional.gq/tags/cat-te-anapogi/</link>
    <description>Recent content in cat-TE ANAPOGI on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-te-anapogi/index.xml" rel="self" type="application/rss+xml" />
    <item>
      <title>Prayer bpn10960 in Tuvalu</title>
      <link>https://devotional.gq/prayer/unsorted/tvl/bpn10960/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10960/</guid>
      <description>*A te Kitáb-i-Aqdas e fai mai: Ko oti ne fakatonu a koe ke talo kae anapogi mai ite kamataga ote tausaga matua [15 tausaga]; mea ne ko oti ne fakatonu mai ne te Atua, tou Aliki mot e Aliki o ou tuaa. A ia te la fano malaga, e masaki, mo ia tela e nofo mo tamaliki foliki io me koi susu a tena tama e se aofia ite anapogi…Anapogi mai i meakai mo mea inu mai ite saeega o te laa kite toga o te laa, kae faeteete i ou manakoga ma fai ne ia ke se maua ne koe a te alofaaga tenei tela ko oti ne tusi i te Tusi.</description>
    </item>
    
    <item>
      <title>Prayer bpn10961 in Tuvalu</title>
      <link>https://devotional.gq/prayer/unsorted/tvl/bpn10961/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10961/</guid>
      <description>I te Igoa o Ia Te la ko oti ne feagaiiga mai i Tusi ate Atua, te Iloa-Katoatoa, te Logo-Katoatoa! A aso o te anapogi ko oko mai tela a tavini ka siomia ne latou a Tou nofoga-tupu kae ko oko atu ki Ou mua ko oti ne anapogi. Fai atu: O te Atua o igoa mo Ia ne faite ne Ia a te lagi mo te lalolagi! E akai atu kia Koe i Tou Igoa, te Matagofie-Katoatoa, ke talia te anapogi a latou ko la ne anapogi ona ko te alofa mo Koe mo te mea e manako ki ei a Tou fiafiaaga-lei kae ko oti foki ne fai ne latou a te mea ne fakatonu kia latou mai i Au Tusi mo Tapeleti.</description>
    </item>
    
    <item>
      <title>Prayer bpn10962 in Tuvalu</title>
      <link>https://devotional.gq/prayer/unsorted/tvl/bpn10962/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10962/</guid>
      <description>Au e akai totuli kia Koe, O toku Atua, ona ko Tau Fakailoga mafi, mo te fakaasiiga o Tou alofa i vasia o tagata, ke se ave au keatea mai ite mataloa o te fakai lasi o Tou nofo mai, kae ke se faka-fanoanoa oku faka-moemoeega ko oti ne faka-saga ki luga i faka-asiiga o Tou alofa kaimalie i vasia o Au mea faiite. E lavea ne Koe au, O toku Atua, e taofi ki Tou Igoa, ko te Toe Tafasili i te Mana, ko te Toe Tafasili i te Maina, ko te Toe Tafasili i te Mafi, ko te Toe Tafasili ite Lasi, koTe Toe Tafasili i te Maluga, ko te Toe Tafasili i te Silisili-ese, kae piki mmau ki te kapa o te gatu te la ne piki katoa ki ei a tino ite lalolagi nei mo te lalolagi ma vau.</description>
    </item>
    
    <item>
      <title>Prayer bpn10963 in Tuvalu</title>
      <link>https://devotional.gq/prayer/unsorted/tvl/bpn10963/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10963/</guid>
      <description>Ke Tavaegina Koe, O te Aliki toku Atua! Au e akai faka-maulalo kia Koe i te Faka-asiga nei te la ne fuli te pogisa kite mainaaga, tela ne faite a te Fakatokaaga Faka-fokifoki tenei mo te faka-asiiga o te Tapeleti Tusia, mo te sukeega o te Epa Mafola-lauefa, ke tuku ifo ki luga ia au kae ki luga foki ia latou ko la e fakatasi mai te la ka mafai ne matou o eva ki loto i lagi o Tou matagoefie maluga, kae fakamaa matou mai i pisipisiiga o fifiiga ko la ko oti ne faka-lavelave ne latou a tino fa-lotolotolua mai i te ulu ki te tapaneko o Tou tafatasi.</description>
    </item>
    
    <item>
      <title>Prayer bpn10964 in Tuvalu</title>
      <link>https://devotional.gq/prayer/unsorted/tvl/bpn10964/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10964/</guid>
      <description>Mea nei, O toku Atua, ko aso ko la ko oti ne fakatonu mai ne Koe ko Au tavini ke tautali i te Anapogi. Mai iei ne faka-lakei ne Koe a te faka-tomuaaga o te Tusi o Au Tulafono tela ne fakaasi ki Au mea faiite, kae faka-fonu katoa a Koga-Tausi o Au tulafono i mata o latou katoa i Tou Lagi mo latou katoa i luga i Tou lalolagi. Ko oti ne fakafonu a itula taki tasi katoa o aso mo uiga lei fakapitoa, fui faka-matala kia latou katoa vagana ko Koe, Tela Tena poto e aofia iei a mea faiite katoa.</description>
    </item>
    
    <item>
      <title>Prayer bpn10965 in Tuvalu</title>
      <link>https://devotional.gq/prayer/unsorted/tvl/bpn10965/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10965/</guid>
      <description>Te Matagofie ea ia Koe, O te Aliki toku Atua! Mea nei ko aso ko la ko oti ne fakatonu ne Koe a tagata katoa ke tautali ite Anapogi, tela ona koi a ka fakama a olotou agaaga kae fakamaa katoa latou mai i te piki ki so se tino na loa ko Koe, te la ma i olotou loto ka mafai ne latou o olo atu ki luga auaa ko ttau ki te fale o tau afioga kae e mafai foki o ttau ki te nofoga ote faka-asiiga o Tou tafatasi.</description>
    </item>
    
    <item>
      <title>Prayer bpn10966 in Tuvalu</title>
      <link>https://devotional.gq/prayer/unsorted/tvl/bpn10966/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10966/</guid>
      <description>Tavaeega e i luga ia Koe, O te Aliki toku Atua! Ko oti ne tautali matou ki te Anapogi pe la mo Tou manakoga kae fakagata nei ona ko Tou alofa mo Tou loto fiafia. Faka-maulalo atu o talia, O toku Atua, a uiga lei o latou ko la ne galue katoatoa i Tou auala ona ko Tou gali mo olotou mata e fakasaga atu ki Tau Fakatokaaga, aunoa mo se isi aka na loa ko Koe.</description>
    </item>
    
    <item>
      <title>Prayer bpn10967 in Tuvalu</title>
      <link>https://devotional.gq/prayer/unsorted/tvl/bpn10967/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10967/</guid>
      <description>Tavaeega kia Koe, O te Atua, toku Atua! Mea nei ko aso ko la ko oti ne fakasino ne Koe ki Ou taugasoa filifilia, Ou taugasoa fagasele mo Au tavini ke tautali i te Anapogi, te la ko oti ne fai ne Koe pe la me se mainaaga ki tino o Tou maalo, pe la foki mo te faiiga ne Koe a talo fakatulafonogia ke pe la me se kakeega o te olo ki luga mo latou e talia ne laou a Tou fakatasitasi.</description>
    </item>
    
    <item>
      <title>Prayer bpn10968 in Tuvalu</title>
      <link>https://devotional.gq/prayer/unsorted/tvl/bpn10968/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10968/</guid>
      <description>O toku Atua mo toku Matai! E lavea ne Koe au i vasia o Au mea faiite ko la ne teke kae agasala kia Koe. I so se taimi e kami ne au a latou ki vasa o Tou poto, a te olotou teke ki Tau Fakatokaaga e gasolo aka loa o maalosi a ko te see talia ne latou a te Malumalu o Tau Finagalo e fanaka o matolu maalosi.</description>
    </item>
    
    <item>
      <title>Prayer bpn10969 in Tuvalu</title>
      <link>https://devotional.gq/prayer/unsorted/tvl/bpn10969/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10969/</guid>
      <description>E malu e o Koe, O te Aliki toku Atua! Au e akai totuli kia Koe ona ko latou ko oti ne fakatonu ne Koe ke tautali ite Anapogi ona ko Tou alofa mo te fiafia lei, ko la ko oti ne fakaasi a te olotou tautali ki Tau tulafono kae usiusitai ki Au kupu mo akokaoga, kae ko la ko oti ne faka-gata a te olotou anapogi kae e fiafia ite olotou pili atu kia Koe kae lavea Ou mata.</description>
    </item>
    
  </channel>
</rss>
