<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Sipò on devotional.gq</title>
    <link>https://devotional.gq/tags/cat-sip%C3%B2/</link>
    <description>Recent content in cat-Sipò on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-sip%C3%B2/index.xml" rel="self" type="application/rss+xml" />
    <item>
      <title>Prayer bpn7748 in Kreyol Ayisyen</title>
      <link>https://devotional.gq/prayer/unsorted/ht/bpn7748/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7748/</guid>
      <description>Glwa pou Ou, O Bondye, poutèt Siyn Lanmou Ou bay limanite! O Ou menm, Ki se Lavi nou ak Limyè nou, gide sèvitè Ou yo pou yo kapab jwenn Chemen Ou, rann yo rich nan Ou menm epi libere yo ak tout bagay esepte Ou menm. O Bondye, fè yo konnen Ou se yon Sèl, e fè yo rekonèt Linite Ou; pou pèmèt yo pa wè pèsonn lòt pase Ou menm.</description>
    </item>
    
    <item>
      <title>Prayer bpn7749 in Kreyol Ayisyen</title>
      <link>https://devotional.gq/prayer/unsorted/ht/bpn7749/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7749/</guid>
      <description>Se Ou menm Ki Gloriye, O Senyè Bondye mwen! Chak fwa mwen eseye site Non Ou, mwen gen yon anpechman poutèt gwo peche mwen yo ak dezobeyisans grav mwen fè kont volonte Ou, e mwen remake mwen anpeche tèt mwen jwenn gras Ou, e sa fè mwen vrèman manke fòs pou selebre lwanj Ou. Kanmenm, akoz mwen gen anpil konfyans nan bonte Ou, sa renouvle espwa mwen nan Ou, ak fèm konesans mwen genyen Ou pral trete mwen avèk bonte Ou, ki ban mwen kouraj pou chante lwanj Ou, epi mande Ou voye pou mwen bagay Ou posede yo.</description>
    </item>
    
    <item>
      <title>Prayer bpn7750 in Kreyol Ayisyen</title>
      <link>https://devotional.gq/prayer/unsorted/ht/bpn7750/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7750/</guid>
      <description>Bondye mwen, Sila a mwen Adore a, Wa mwen, Dezi mwen! Ki lang ki kapab esplike rekonesans mwen genyen pou Ou? Mwen te neglijan, Ou te reveye mwen. Mwen te vire do ba Ou, Ou te ede mwen avèk gras Ou pou tounen nan direksyon Ou. Mwen te tankou yon mò, Ou te ban mwen lavi avèk dlo lavi a. Mwen te deseche, Ou te resisite mwen avèk sous selès diskou Ou ki te koule soti nan Plim Tout Mizèrikòdye a.</description>
    </item>
    
    <item>
      <title>Prayer bpn7751 in Kreyol Ayisyen</title>
      <link>https://devotional.gq/prayer/unsorted/ht/bpn7751/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7751/</guid>
      <description>O Bondye, se figi Ou ki objektif lwanj mwen, se bèlte Ou ki azil mwen, se abitasyon Ou ki bi mwen, se rive adore Ou ki espwa mwen, se pwoteksyon Ou ki konpayon mwen, se lanmou Ou ki sous egzistans mwen, se site Non Ou ki soulajman mwen, se rete pre Ou ki dezi mwen, se prezans Ou ki pi gran anvi mwen genyen ak pi gwo anbisyon mwen; mwen sipliye Ou pou pa anpeche mwen jwenn sa sila yo Ou te chwazi pami sèvitè Ou yo te jwenn daprè kòmand Ou.</description>
    </item>
    
    <item>
      <title>Prayer bpn7752 in Kreyol Ayisyen</title>
      <link>https://devotional.gq/prayer/unsorted/ht/bpn7752/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7752/</guid>
      <description>Lwanj pou Non Ou, O Senyè Bondye nou! Se sèl Ou menm vrèman Ki konnen bagay ki kache yo. Chwazi pou nou sa ki bon daprè sa sèl Ou menm kapab estime poutèt konesans Ou ki antoure tout bagay. Se Ou menm Senyè souveren an, Toupisan an, Pi Byeneme a. Tout lwanj pou Ou, O Senyè! Nou pral chèche gras Ou nan Jou Jijman an e nou pral mete tout konfyans nou nan Ou menm, Sila a Ki Senyè nou.</description>
    </item>
    
    <item>
      <title>Prayer bpn7753 in Kreyol Ayisyen</title>
      <link>https://devotional.gq/prayer/unsorted/ht/bpn7753/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7753/</guid>
      <description>Gran Mèt! Nou merite pitye, ban nou favè Ou; nou pòv, ban nou yon pòsyon nan oseyan richès Ou a; nou nan nesesite, satisfè bezwen nou yo; nou imilye, ban nou nan glwa Ou. Zwazo ki nan syèl la ak bèt ki nan patiraj yo jwenn manje chak jou nan men Ou, e tout kreyati yo jwi swenyaj ak bonte lanmou Ou. Pa anpeche moun fèb sa a jwenn gras mèveye Ou a e, avèk pisans Ou, voye bonte Ou pou nanm sa a ki san pouvwa.</description>
    </item>
    
    <item>
      <title>Prayer bpn7779 in Kreyol Ayisyen</title>
      <link>https://devotional.gq/prayer/unsorted/ht/bpn7779/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7779/</guid>
      <description>*sipò
O Bondye, Bondye mwen, Byeneme mwen, Dezi kè mwen.
(Source category: Sipò) (Bahaiprayers.net ID: 7779)</description>
    </item>
    
  </channel>
</rss>
