<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานระหว่างถือศีลอด on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A3%E0%B8%B0%E0%B8%AB%E0%B8%A7%E0%B9%88%E0%B8%B2%E0%B8%87%E0%B8%96%E0%B8%B7%E0%B8%AD%E0%B8%A8%E0%B8%B5%E0%B8%A5%E0%B8%AD%E0%B8%94/</link>
    <description>Recent content in cat-บทอธิษฐานระหว่างถือศีลอด on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A3%E0%B8%B0%E0%B8%AB%E0%B8%A7%E0%B9%88%E0%B8%B2%E0%B8%87%E0%B8%96%E0%B8%B7%E0%B8%AD%E0%B8%A8%E0%B8%B5%E0%B8%A5%E0%B8%AD%E0%B8%94/index.xml" rel="self" type="application/rss+xml" />
    <item>
      <title>Prayer bpn5753 in ภาษาไทย</title>
      <link>https://devotional.gq/prayer/unsorted/th/bpn5753/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5753/</guid>
      <description>##บทอธิษฐานระหว่างถือศีลอด *(ช่วงเวลาถือศีลอดอยู่ระหว่าง 2-20 มีนาคม) ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อสัญลักษณ์อันยิ่งใหญ่และการเปิดเผยพระกรุณาของพระองค์ในหมู่มนุษย์ ขอทรงอย่าผลักไสข้าพเจ้าไปจากประตูของนครอันเป็นที่สถิตของพระองค์ และโปรดอย่าให้ข้าพเจ้าผิดหวังในกรุณาธิคุณที่พระองค์แผ่มาให้ประชาชน ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่าข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงความรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อสุรเสียงที่หวานเสนาะและพระวจนะอันประเสริฐสุดของพระองค์ ขอทรงให้ข้าพเจ้าได้ใกล้เข้ามายังธรณีประตูของพระองค์ และไม่หลุดออกไปนอกร่มเงาแห่งความปรานีและฟากฟ้าแห่งความอารีของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อวิภาของพระนลาฏและความเจิดจ้าของพักตรากฤติของพระองค์ที่เรืองแสงมาจากขอบฟ้าอันสูงสุด ขอทรงดึงดูดข้าพเจ้าด้วยสุคนธรสจากภูษาของพระองค์ และให้ข้าพเจ้าได้ดื่มอมฤตแห่งวาทะของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อเกศาที่พลิ้วอยู่บนพระพักตร์ของพระองค์ ประดุจดังปากกาอันประเสริฐสุดของพระองค์ขยับอยู่บนธรรมมาจารึก เป็นการขจรความหมายที่ซ่อนเร้นไปทั่วอาณาจักรแห่งการสร้างสรรค์ของพระองค์ ขอทรงเชิดชูข้าพเจ้าให้รับใช้ศาสนาของพระองค์ เพื่อว่าข้าพเจ้าจะไม่ถอยหนีหรือถูกรั้งเพราะการชักจูงของพวกที่คัดค้านสัญลักษณ์ของพระองค์ และเมินพระพักตร์ของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อพระนามของพระองค์ที่ทรงบันดาลให้เป็นราชันแห่งนามทั้งหลาย และเป็นพระนามที่ยังความปลาบปลื้มให้แก่ทุกคนที่อยู่ในสวรรค์และบนโลก ขอทรงให้ข้าพเจ้าได้พิศดูดวงตะวันแห่งความงามของพระองค์ และโปรดประทานอมฤตแห่งวาทะของพระองค์ให้แก่ข้าพเจ้า ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริญสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อเทพมณเฑียรแห่งราชศักดาของพระองค์บนยอดที่ตระหง่านที่สุด และต่อฟากฟ้าแห่งการเปิดเผยพระธรรมของพระองค์บนเนินที่สูงสุด ขอทรงช่วยให้ข้าพเจ้าทำตามพระประสงค์และเจตนาที่พระองค์แสดงไว้ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อความงามของพระองค์ที่เรืองรัศมีอยู่เหนือขอบฟ้าแห่งนิรันดรกาล เป็นความงามที่ทันใดเมื่อเปิดเผยออกมา อาณาจักรแห่งความงามน้อมถวายสักการะและสดุดีอย่างกึกก้อง ขอให้ข้าพเจ้าตายจากทุกสิ่งที่ข้าพเจ้าครอบครอง และชีวิตอยู่กับสิ่งที่เป็นของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อบรมศาสดาผู้แสดงพระนามของพระองค์ พระผู้เป็นที่รักยิ่ง พระผู้ทรงสะกดหัวใจของคนรักของพระองค์ และดลให้วิญญาณของทุกคนที่อาศัยอยู่ในโลกเหินขึ้นสู่เบื้องบน ขอทรงช่วยให้ข้าพเจ้าระลึกถึงและสดุดีพระองค์ท่ามกลางประชาชน ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อเสียงใบไม้เสียดสีของพฤกษาสวรรค์และเสียงสายลมแห่งวาทะของพระองค์ในอาณาจักแห่งนาม ขอทรงพาข้าพเจ้าไปให้ไกลจากสิ่งที่พระองค์รังเกียจ และเข้าใกล้ตำแหน่งที่พระผู้เป็นอรุโณทัยแห่งสัญลักษณ์ของพระองค์ฉายรัศมีออกไป ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อพยัญชนะที่ทันใดเมื่อเปล่งออกมาจากโอษฐ์แห่งพระประสงค์ของพระองค์ ได้ดลให้มหาสมุทรสาดซัด สายลมพัดพาต้นไม้งอกขึ้นมาและผลิดอกออกผล ร่องรอยทั้งปวงของอดีตเลือนหายไป ม่านทั้งหมดขาดสะบั้น บรรดาผู้ที่อุทิศตนต่อพระองค์รีบไปหาแสงสว่างจากพักตรากฤติของพระผู้เป็นนายของพวกเขา พระผู้ทรงอยู่เหนืออำนาจบังคับใดๆ ขอให้ข้าพเจ้าได้รู้สิ่งที่ซ่อนเร้นอยู่ในคลังแห่งความรู้และอัจฉริยภาพของพระองค์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อไฟแห่งความรักของพระองค์ที่ขับความง่วงไปจากดวงตาของบรรดาผู้ที่พระองค์รักและเลือกสรร ต่อการที่พวกเขาระลึกถึงและสรรเสริญพระองค์ ขอทรงนับข้าพเจ้าเป็นพวกที่บรรลุพระธรรมที่พระองค์ลิขิตไว้ในคัมภีร์ และที่พระประสงค์ของพระองค์แสดงไว้ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อแสงสว่างจากพักตรากฤติของพระองค์ที่ผลักดันให้บรรดาผู้ที่ใกล้ชิดพระองค์ต้องพบกับคมอาวุธแห่งประกาศิตของพระองค์ และบรรดาผู้ที่อุทิศตนต่อพระองค์ต้องเผชิญกับดาบของศัตรูในวิถีของพระองค์ ขอปากกาอันประเสริฐสุดของพระองค์ลิขิตให้แก่ข้าพเจ้าด้วยสิ่งที่พระองค์ลิขิตให้บรรดาผู้ที่พระองค์ไว้ใจและเลือกสรร ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อพระนามของพระองค์ที่ทรงใช้สดับฟังเสียงร้องเรียกของคนรักของพระองค์ เสียงถอนหายใจของผู้ที่ปรารถนาพระองค์ เสียงร้องของผู้ที่ยินดีต่อการอยู่ใกล้ชิดพระองค์ เสียงโอดครวญของผู้ที่อุทิศต่อพระองค์ และทรงดลให้ผู้ที่ตั้งความหวังไว้กับพระองค์ได้สมประสงค์และสมปรารถนาด้วยกรุณาธิคุณของพระองค์ และด้วยพระนามนี้ มหาสมุทรแห่งการอภัยได้สาดซัดต่อเบื้องพระพักตร์ของพระองค์ และก้อนเมฆแห่งความเอื้อเฟื้อของพระองค์หลั่งฝนลงมาให้คนรับใช้ ขอทรงลิขิตสำหรับทุกคนที่ตั้งจิตสู่พระองค์และถือศีลอดตามที่พระองค์บัญญัติไว้ ให้พวกเขาได้รับรางวัลที่ประกาศิตไว้สำหรับพวกที่ไม่พูดนอกจากจะได้รับอนุญาตจากพระองค์และละทิ้งทุกสิ่งที่พวกเขาครอบครองในหนทางแห่งความรักของพระองค์ ข้าแต่พระผู้เป็นนายของข้าพเจ้า ข้าพเจ้าขอวิงวอนต่อพระองค์เอง ต่อเครื่องหมายและสัญลักษณ์ที่แจ่มชัดของพระองค์ ต่อรัศมีอันเรืองรองของดวงตะวันแห่งความงามของพระองค์ และต่อกิ่งของพระองค์ ขอทรงลบล้างบาปของบรรดาผู้ที่ยึดมั่นในกฎของพระองค์ และปฏิบัติตามบัญญัติของพระองค์ในคัมภีร์ ข้าแต่พระผู้เป็นเจ้าของข้าพเจ้า พระองค์ทรงเห็นแล้วว่า ข้าพเจ้ายึดถือพระนามของพระองค์ พระผู้ทรงวิสุทธิ์ที่สุด พระผู้ทรงเรืองรองที่สุด พระผู้ทรงอำนาจสูงสุด พระผู้ทรงยิ่งใหญ่ที่สุด พระผู้ทรงประเสริฐสุด พระผู้ทรงรุ่งโรจน์ที่สุด และยึดเหนี่ยวชายเสื้อคลุมที่ทุกคนในโลกนี้และโลกหน้าต่างก็ยึดเหนี่ยว</description>
    </item>
    
    <item>
      <title>Prayer bpn5754 in ภาษาไทย</title>
      <link>https://devotional.gq/prayer/unsorted/th/bpn5754/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5754/</guid>
      <description>ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ข้าพเจ้าขอวิงวอนต่อการเปิดเผยพระธรรมนี้ที่ได้เปลี่ยนความมืดเป็นแสงสว่าง บันดาลให้มีการก่อสร้างวิหารสำหรับสักการะ มีการลิขิตธรรมจารึกและม้วนพระธรรมคลี่ออก โปรดช่วยให้ข้าพเจ้าและญาติมิตรเหินขึ้นสูนภาแห่งความรุ่งโรจน์ของพระองค์ และขจัดความสงสัยที่เป็นอุปสรรคต่อการเข้าไปยังเทพมณฑียรแห่งเอกภาพของพระองค์ ข้าแต่พระผู้เป็นนายของข้าพเจ้า ข้าพเจ้าคือผู้หนึ่งที่ยึดเหนี่ยวสายใยแห่งความเมตตารักใคร่ของพระองค์ เกาะชายผ้าแห่งความกรุณาปรานีของพระองค์ ขอทรงบันดาลสิ่งที่ดีงามในโลกนี้และโลกหน้าให้แก่ข้าพเจ้า และบรรดาผู้ที่ข้าพเจ้ารัก โปรดมอบของขวัญที่ซ่อนเร้นให้แก่พวกเรา ตามที่บัญญัติไว้สำหรับบุคคลที่เลือกสรรแล้ว ข้าแต่พระผู้เป็นนายของข้าพเจ้า วันเหล่านี้คือวันที่พระองค์บัญชาให้คนรับใช้ถือศีลอด ขอพรจงมีแด่ผู้ที่ถือศีลอดเพื่อเห็นแก่พระองค์ และตัดความผูกพันจากทุกสิ่งนอกจากพระองค์ ข้าแต่พระผู้เป็นนายของข้าพเจ้า โปรดช่วยให้ข้าพเจ้าและคนรับใช้เหล่านี้เชื่อฟังพระองค์ และถือศีลของพระองค์ แท้จริงแล้วพระองค์ทรงอำนาจในการกระทำตามที่พระองค์ปรารถนา ไม่มีพระผู้เป็นเจ้าอื่นใดนอกจากพระองค์ พระผู้ทรงรอบรู้ พระผู้ทรงอัจฉริยภาพ ขอความสรรเสริญจงมีแด่พระผู้เป็นเจ้า พระผู้เป็นนายแห่งภพทั้งปวง
(Source category: บทอธิษฐานระหว่างถือศีลอด) (Bahaiprayers.net ID: 5754)</description>
    </item>
    
    <item>
      <title>Prayer bpn5755 in ภาษาไทย</title>
      <link>https://devotional.gq/prayer/unsorted/th/bpn5755/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5755/</guid>
      <description>ข้าแต่พระผู้เป็นเจ้าของข้าพเจ้า วันเหล่านี้คือวันที่พระองค์บัญชาให้คนรับใช้ถือศีลอด พระองค์ทรงใช้บัญชานี้ประดับอารัมภบทของคัมภีร์แห่งกฎและคลังแห่งบัญญัติของพระองค์ และทรงเปิดเผยแก่ประชาชนต่อสายตาของทุกคนที่อยู่ในสวรรค์และบนโลก พระองค์ทรงประสาททุกชั่วโมงในวันเหล่านี้ด้วยคุณธรรมพิเศษที่ไม่มีใครหยั่งรู้นอกจากพระองค์ พระผู้ทรงรอบรู้ทุกสรรพสิ่ง พระองค์ทรงมอบคุณธรรมนี้ส่วนหนึ่งให้แก่ทุกคนตามธรรมจารึกแห่งประกาศิตและคัมภีร์แห่งการวินิจฉัยที่เปลี่ยนแปลงไม่ได้ของพระองค์ นอกจากนี้พระองค์ยังได้แบ่งคัมภีร์ให้แก่ประชาชนและวงศ์ตระกูลบนพิภพคนละหน้า สำหรับบรรดาคนรักที่ศรัทธาในพระองค์ พระองค์ทรงสำรองถ้วยแห่งการระลึกถึงพระองค์ไว้ให้ทุกรุ่งอรุณตามประกาศิตของพระองค์ ข้าแต่พระผู้เป็นผู้ปกครองของผู้ปกครองทั้งหลาย! บุคคลเหล่านี้คือผู้ที่ดื่มด่ำอมฤตแห่งอัจฉริยภาพเอนกอนันต์ของพระองค์ จนพวกเขาลุกจากที่นอนด้วยความปรารถนาจะสรรเสริญและสดุดีคุณธรรมของพระองค์ และตื่นขึ้นด้วยความกระตือรือร้นที่จะเข้าเฝ้าและรับความอารีจากพระองค์ ดวงตาของพวกเขาเฝ้าดูอรุโณทัยแห่งความเมตตารักใคร่ของพระองค์อยู่ทุกเวลา และใบหน้าของพวกเขาหันมาหาแหล่งกำเนิดแรงบันดาลใจของพระองค์ ขอเมฆแห่งความปรานีของพระองค์หลั่งฝนที่คู่ควรกับนภาแห่งความอารีและพระกรุณาของพระองค์ให้แก่เราและพวกเขา ขอความสรรเสริญจงมีแด่พระนามของพระองค์ ข้าแต่พระผู้เป็นเจ้าของข้าพเจ้า! นี้คือชั่วโมงที่พระองค์ไขประตูแห่งความอารีต่อหน้าประชาชน และทรงเปิดทวารแห่งความเมตตาปรานีต่อทุกคนที่อาศัยอยู่บนโลก ข้าพเจ้าขอวิงวอนต่อบรรดาผู้ที่หลั่งเลือดในวิถีของพระองค์ ผู้ซึ่งตัดความผูกพันจากประชาชนทุกคนด้วยความปรารถนาของพระองค์ และลอยไปกับสุคนธรสแห่งแรงบันดาลใจของพระองค์ จนอวัยวะทุกส่วนในร่างกายของพวกเขาเปล่งเสียงสรรเสริญและสั่นรัวต่อการระลึกถึงพระองค์ ขอทรงอย่าพรากเราจากสิ่งที่พระองค์กำหนดไว้อย่างเปลี่ยนแปลงไม่ได้ในการเปิดเผยพระธรรมครั้งนี้ ซึ่งมีอานุภาพบันดาลให้พฤกษาทุกต้นเปล่งเสียงร้องที่พุ่มไม้ที่ลุกไหม้เคยประกาศต่อหน้าพระโมเสสผู้ทรงสนทนากับพระองค์ และช่วยให้กรวดทุกก้อนสรรเสริญพระองค์อย่างก้องกังวาน ดังที่ก้อนหินสดุดีพระองค์ในยุคของพระโมฮัมหมัดผู้เป็นพระสหายของพระองค์ ข้าแต่พระผู้เป็นเจ้าของข้าพเจ้า บุคคลเหล่านี้คือผู้ที่พระองค์กรุณาให้ร่วมมิตรภาพกับพระองค์และสนทนากับบรมศาสดาผู้เปิดเผยพระองค์ วายุแห่งพระประสงค์ของพระองค์ได้พัดพาพวกเขากระจัดกระจายไปไกลจนกระทั่งพระองค์รวบรวมพวกเขาเข้ามาอยู่ภายใต้ร่มเงาของพระองค์และให้พวกเขาได้เข้ามาในอาณาบริเวณของราชสำนักของพระองค์ บัดนี้พระองค์ทรงให้พวกเขาอาศัยอยู่ภายใต้ร่มเงาของฟากฟ้าแห่งความปรานีของพระองค์ ขอทรงช่วยให้พวกเขาได้บรรลุถึงสิ่งที่คู่ควรกับฐานะอันเกรียงไกร ข้าแต่พระผู้เป็นนายของข้าพเจ้า โปรดอย่านับพวกเขาเป็นพวกที่แม้จะอยู่ใกล้พระองค์ แต่ก็หาได้รู้จักพระพักตร์ของพระองค์ไม่ และแม้ได้พบพระองค์ แต่ก็หาได้เข้าเฝ้าพระองค์ไม่ ข้าแต่พระผู้เป็นนายของข้าพเจ้า บุคคลเหล่านี้คือคนรับใช้ที่ได้เข้ามาในคุกที่หฤโหดที่สุดนี้พร้อมกับพระองค์ ได้ถือศีลอดภายในกำแพงคุกตามที่พระองค์บัญชาพวกเขาไว้ในธรรมจารึกแห่งประกาศิตและคัมภีร์แห่งโองการของพระองค์ โปรดชำระพวกเขาให้หมดจดปราศจากทุกสิ่งที่พระองค์รังเกียจ เพื่อว่าพวกเขาจะได้อุทิศทั้งชีวิตให้กับพระองค์ และตัดความผูกพันจากทุกสิ่งโดยสิ้นเชิงนอกจากพระองค์ ข้าแต่พระผู้เป็นเจ้าของข้าพเจ้า โปรดหลั่งฝนที่คู่ควรกับพระกรุณาและความอารีของพระองค์ให้แก่เรา ข้าแต่พระผู้เป็นเจ้าของข้าพเจ้า โปรดช่วยให้เรามีชีวิตอยู่ในการระลึกถึงพระองค์ และตายอยู่ในความรักของพระองค์ และโปรดให้เราได้เข้าเฝ้าพระองค์ในภพต่างๆ ถัดจากภพนี้ เป็นภพที่ไม่มีใครหยั่งรู้นอกจากพระองค์ พระองค์คือพระผู้เป็นนายของเราและพระผู้เป็นนายแห่งภพทั้งปวง และเป็นพระผู้เป็นเจ้าของทุกคนที่อยู่ในสวรรค์และโลก ข้าแต่พระผู้เป็นเจ้าของข้าพเจ้า พระองค์ทรงเห็นสิ่งที่บังเกิดกับผู้เป็นที่รักของพระองค์ในยุคนี้ ความรุ่งโรจน์ของพระองค์เป็นพยานให้ข้าพเจ้า! เสียงร่ำไห้ของบรรดาผู้ที่พระองค์เลือกสรรกังวานไปทั่วอาณาจักรของพระองค์ บางคนติดกับของพวกไม่มีศาสนาในดินแดนของพระองค์ และถูกขัดขวางมิให้เข้าใกล้พระองค์หรือไปยังราชสำนักแห่งความรุ่งโรจน์ของพระองค์ บางคนได้เข้าใกล้พระองค์แต่ก็ถูกขัดขวางมิให้เห็นพระพักตร์ของพระองค์ บางคนได้รับอนุญาตให้เข้ามาในอาณาบริเวณของราชสำนักของพระองค์ด้วยความศรัทธาที่จะได้เฝ้าดูพระองค์ แต่พวกเขากลับยอมให้จินตนาการของผู้คนและการประทุษร้ายของผู้รุกรานมาเป็นม่านปิดกั้นระหว่างพวกเขากับพระองค์ ข้าแต่พระผู้เป็นนายของข้าพเจ้า นี้คือชั่วโมงที่พระองค์เชิดชูให้ล้ำเลิศกว่าชั่วโมงอื่นใด และทรงสัมพันธ์ชั่วโมงนี้กับประชาชนที่เลือกสรรแล้ว ข้าแต่พระผู้เป็นเจ้าของข้าพเจ้า ข้าพเจ้าขอวิงวอนต่อพระองค์และต่อพวกเขา ขอทรงบันดาลสิ่งที่จะเชิดชูผู้ที่เป็นที่รักของพระองค์ตลอดปีนี้ และในปีนี้เช่นกัน ขอทรงประกาศิตสิ่งที่จะช่วยให้ดวงตะวันแห่งอานุภาพของพระองค์ได้ฉายรัศมีอย่างเจิดจ้าบนขอบฟ้าแห่งความรุ่งโรจน์ของพระองค์ และสาดแสงธรรมไปทั่วพิภพโดยอธิปไตยของพระองค์ ข้าแต่พระผู้เป็นนายของข้าพเจ้า ขอให้ศาสนาของพระองค์มีชัย และศัตรูของพระองค์ตกต่ำ ขอทรงลิขิตสิ่งที่ดีงามในโลกนี้และโลกหน้าให้แก่เรา พระองค์คือพระผู้เป็นสัจธรรม พระผู้ทรงรู้ความลับ ไม่มีพระผู้เป็นเจ้าอื่นใดนอกจากพระองค์ พระผู้ทรงอภัยเสมอ พระผู้ทรงอารี</description>
    </item>
    
  </channel>
</rss>
