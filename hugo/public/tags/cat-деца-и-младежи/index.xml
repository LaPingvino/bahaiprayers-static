<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Деца и младежи on devotional.gq</title>
    <link>https://devotional.gq/tags/cat-%D0%B4%D0%B5%D1%86%D0%B0-%D0%B8-%D0%BC%D0%BB%D0%B0%D0%B4%D0%B5%D0%B6%D0%B8/</link>
    <description>Recent content in cat-Деца и младежи on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D0%B4%D0%B5%D1%86%D0%B0-%D0%B8-%D0%BC%D0%BB%D0%B0%D0%B4%D0%B5%D0%B6%D0%B8/index.xml" rel="self" type="application/rss+xml" />
    <item>
      <title>Prayer bpn3338 in български</title>
      <link>https://devotional.gq/prayer/unsorted/bg/bpn3338/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3338/</guid>
      <description>Възхвален бъди, о, Господи, Боже мой! Позволи милосърдно това новородено да бъде кърмено от гръдта на Твоята нежна милост и любящо провидение, да бъде хранено с плодовете на божествените Ти фиданки. Не го оставяй на грижите на другиго освен на Теб, тъй като Ти Самият го създаде и му вдъхна живот чрез силата на Своята върховна воля и мощ. Няма друг Бог освен Теб, Всемогъщия, Всезнаещия. Възвеличен си Ти, о, мой Превъзлюбени.</description>
    </item>
    
    <item>
      <title>Prayer bpn3339 in български</title>
      <link>https://devotional.gq/prayer/unsorted/bg/bpn3339/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3339/</guid>
      <description>О Ти, несравними Господарю! Нека това невръстно дете бъде откърмено от гръдта на любящата Ти доброта, пази го в люлката на Твоята безопасност и закрила и позволи то да бъде отгледано в обятията на грижовната Ти обич.
(Source category: Деца и младежи) (Bahaiprayers.net ID: 3339)</description>
    </item>
    
    <item>
      <title>Prayer bpn3340 in български</title>
      <link>https://devotional.gq/prayer/unsorted/bg/bpn3340/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3340/</guid>
      <description>О Господи! Отгледай това детенце в пазвата на Твоята обич и накърми го с млякото от гърдите на Твоето провидение. Отгледай тази крехка фиданка в розовата градина на Твоята обич и помогни и` да укрепне чрез излиянията на Твоята щедрост. Направи я рожба на Царството и отведи я в Твоите небесни селения. Ти си могъщ и благ, Ти си Дарителят, Щедрият, преблагодетелният Господ.
(Source category: Деца и младежи) (Bahaiprayers.net ID: 3340)</description>
    </item>
    
    <item>
      <title>Prayer bpn3341 in български</title>
      <link>https://devotional.gq/prayer/unsorted/bg/bpn3341/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3341/</guid>
      <description>О Боже! Образовай тези деца. Тези деца са фиданките на Твоята градина, цветята на Твоята ливада, розите на Твоя двор. Нека Твоят дъжд се изсипе над тях, нека Слънцето на действителността ги огрее с Твоята обич. Прати Твоя повей да ги освежи, за да бъдат възпитани, да израснат и да се развият, достигайки съвършена красота. Ти си Дарителят, Ти си Състрадателният.
(Source category: Деца и младежи) (Bahaiprayers.net ID: 3341)</description>
    </item>
    
    <item>
      <title>Prayer bpn3342 in български</title>
      <link>https://devotional.gq/prayer/unsorted/bg/bpn3342/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3342/</guid>
      <description>О Ти, преблаги Господарю! Тези чудесни деца са творението на пръстите на Твоята мощ и чудните знаци на Твоето величие. О, Боже! Защити тези деца, милостиво им помогни да бъдат образовани и дай им възможност да живеят в служба на човечеството. О, Боже! Тези деца са бисери, нека бъдат отгледани в черупката на Твоята любяща доброта. Ти си Щедрият, Вселюбящият.
(Source category: Деца и младежи) (Bahaiprayers.net ID: 3342)</description>
    </item>
    
    <item>
      <title>Prayer bpn3343 in български</title>
      <link>https://devotional.gq/prayer/unsorted/bg/bpn3343/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3343/</guid>
      <description>О Господи! Направи от тези деца прекрасни растения. Нека растат и се развиват в Градината на Твоя Завет и дари им свежест и красота чрез излиянията от облаците на Царството Абха. О, Ти, преблаги Господарю! Аз съм малко дете, въздигни ме като ме допуснеш в царството. Аз съм земно същество — направи ме небесно; аз принадлежа на света в низините — приеми ме в Царството във висините; мрачен съм — нека лицето ми се просветли; материален съм — направи ме духовен и позволи да стана проява на безграничната Ти благодетелност.</description>
    </item>
    
    <item>
      <title>Prayer bpn3344 in български</title>
      <link>https://devotional.gq/prayer/unsorted/bg/bpn3344/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3344/</guid>
      <description>Той е Бог! О, Боже, Боже мой! Надари ме с чисто сърце като бисер!
(Source category: Деца и младежи) (Bahaiprayers.net ID: 3344)</description>
    </item>
    
    <item>
      <title>Prayer bpn3345 in български</title>
      <link>https://devotional.gq/prayer/unsorted/bg/bpn3345/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3345/</guid>
      <description>О Боже, води ме, закриляй ме, превърни ме в блестяща лампа и ярка звезда. Ти си Могъщият и Силният.
(Source category: Деца и младежи) (Bahaiprayers.net ID: 3345)</description>
    </item>
    
    <item>
      <title>Prayer bpn3346 in български</title>
      <link>https://devotional.gq/prayer/unsorted/bg/bpn3346/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3346/</guid>
      <description>О Господи мой! О, Господи мой! Аз съм дете на крехка възраст. Закърми ме с гръдта на Твоето милосърдие, възпитай ме в пазвата на Твоята обич, изучи ме в училището на Твоето ръководство и укрепи ме под сянката на Твоята доброта. Освободи ме от мрака, превърни ме в ярка светлина; предпази ме от несгоди, направи ме цвете в розова градина; позволи ми да стана слуга на Твоя праг и надари ме с характера и природата на праведните; превърни ме в източник на доброта за човешкия род и увенчай главата ми с диадемата на вечния живот.</description>
    </item>
    
    <item>
      <title>Prayer bpn3347 in български</title>
      <link>https://devotional.gq/prayer/unsorted/bg/bpn3347/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3347/</guid>
      <description>О Несравними Господи! Бъди подслон за това бедно дете и преблаг и опрощаващ Господар за тази грешна и нещастна душа. О, Господи! Макар и да сме нищо и никакви растения, все пак ние принадлежим към Твоята розова градина. Макар и фиданки без листа и цветове, все пак ние сме част от Твоята овощна градина. Отглеждай тогава това растение чрез излиянията на облаците на Нежната Си милост и съживи и ободри тази фиданка чрез живителния дъх на Своята духовна пролет.</description>
    </item>
    
    <item>
      <title>Prayer bpn3348 in български</title>
      <link>https://devotional.gq/prayer/unsorted/bg/bpn3348/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3348/</guid>
      <description>О Господи! Направи този младеж лъчезарен и удостои със Своята доброта това бедно създание. Дарявай го със знание, укрепвай го при пукването на всяка зора и го пази в убежището на Твоята закрила, така че да не съгрешава, да се отдаде в служба на Твоето Дело, да направлява блуждаещите, да води нещастните, да освобождава пленниците и да разбужда нехайните, така че всички да бъдат благословени с Твоето споменуване и възхвала. Ти си Могъщият и Силният.</description>
    </item>
    
    <item>
      <title>Prayer bpn3349 in български</title>
      <link>https://devotional.gq/prayer/unsorted/bg/bpn3349/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3349/</guid>
      <description>От ароматните потоци на Твоята вечност, дай ми да пия, о, Боже мой, и от плодовете на дървото на Твоята същност дай ми възможност да вкуся, о, Надеждо моя! От кристалните извори на Твоята любов позволи ми да отпия, о, Славо моя и под сянката на Твоето вечно провидение нека да живея, о, Светлина моя! В поляните на Твоята близост, в Твоето присъствие, нека мога да бродя, о, мой Възлюбени, и от дясната страна на престола на Твоето милосърдие постави ме, о, Желание мое!</description>
    </item>
    
    <item>
      <title>Prayer bpn3350 in български</title>
      <link>https://devotional.gq/prayer/unsorted/bg/bpn3350/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3350/</guid>
      <description>Създай в мен чисто сърце, о, Боже мой, и обнови в мен чистата съвест, о, Надеждо моя! Чрез духа на силата, укрепи ме в Твоето дело о, мой Превъзлюбени, и чрез светлината на Твоята слава открий ми Пътя Си, о, Ти, Цел на моето желание. Чрез силата на Твоята върховна мощ издигни ме до небесата на Твоята святост, о, Извор на моето съществувание, и чрез повеите на Твоята вечност зарадвай ме, о, Ти, Който си мой Бог!</description>
    </item>
    
    <item>
      <title>Prayer bpn3351 in български</title>
      <link>https://devotional.gq/prayer/unsorted/bg/bpn3351/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3351/</guid>
      <description>Той е Милостивият, Всещедрият! О, Боже, Боже мой! Твоят зов ме привлече и гласът на Перото на Славата Ти ме събуди. Потокът на святото Ти слово ме плени и виното на Твоето вдъхновение ме омая. Ти ме виждаш, о, Господи, откъснат от всичко освен от Теб, държащ се здраво за въжето на Твоята доброта и жадуващ за чудесата на Твоята милост. Моля Те, чрез вечните талази на любящата Ти доброта и сияйните светлини на нежната Ти грижовност и благосклонност, да ми дадеш това, което ще ме приближи до Теб и ще ме направи богат с Твоето благосъстояние.</description>
    </item>
    
    <item>
      <title>Prayer bpn3352 in български</title>
      <link>https://devotional.gq/prayer/unsorted/bg/bpn3352/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3352/</guid>
      <description>О Господарю мой! Нека Твоята красота бъде моя храна, Твоето присъствие — мое питие, и волята Ти — моя надежда, и Твоята възхвала — мое действие, и споменът за Теб — мой спътник, и могъществото на върховната Ти власт — моя подкрепа, и Твоето жилище — мой дом, и моето огнище — място, което Си пречистил от ограниченията, наложени на онези, които са отделени от Теб като със завеса. Ти си наистина Всемогъщият, Всеславният, Най-силният.</description>
    </item>
    
    <item>
      <title>Prayer bpn3353 in български</title>
      <link>https://devotional.gq/prayer/unsorted/bg/bpn3353/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3353/</guid>
      <description>О Боже мой, Боже на щедростта и милосърдието! Ти си онзи Властелин, по Чиято повеля е бил вдъхнат живот на сътворението и Ти си онзи Преблаг Господар, комуто делата на слугите Му никога не са попречили да проявява Своето милосърдие, нито са осуетили изявите на благодетелността Му. Позволи на този слуга, умолявам Те, да се добере да онова, което е средство за спасението му във всеки от Твоите светове. Ти си наистина Всемогъщият, Най-силният, Всезнаещият, Премъдрият.</description>
    </item>
    
    <item>
      <title>Prayer bpn3354 in български</title>
      <link>https://devotional.gq/prayer/unsorted/bg/bpn3354/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3354/</guid>
      <description>Той е чуващият молитви, откликващият на молитви Бог! В името на славата Ти, о, Възлюбени, Ти, Дарителю на светлина за света! Пламъците на раздялата ме погълнаха и моето непостоянство стопи сърцето ми. Моля Те чрез Най-великото Ти Име, о, Ти, Желанието на света и Всевъзлюбеният на човечеството, да позволиш полъхът на Твоето вдъхновение да укрепи душата ми, дивният Ти глас да достигне слуха ми, очите ми да съзрат Твоите знамения и Твоята светлина, разкрити в проявленията на имената Ти и присъщите Ти качества, о, Ти, в Чиято власт е всичко!</description>
    </item>
    
    <item>
      <title>Prayer bpn3355 in български</title>
      <link>https://devotional.gq/prayer/unsorted/bg/bpn3355/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3355/</guid>
      <description>Удостои ме, о, Боже мой, в пълна мяра със Своята обич и Своето благоразположение и чрез привличането на лъчезарната Си светлина заплени сърцата ни, о, Ти, Който си Върховното Свидетелство и Всепрославеният. Спускай над мен живителните Си повеи в знак на Своето милосърдие и през деня, и през нощта, о, Господи на благодатта. Никакво дело не съм извършил, о, Боже мой, за да заслужа да зърна лицето Ти и със сигурност зная, че дори и да живея, докато свят светува, не ще съумея да извърша никакво дело, с което да заслужа подобно благодеяние, тъй като положението на слугата винаги ще бъде лишено от достъп до светите Ти покрайнини, освен ако благодатта Ти не стигне до мен и нежната Ти милост не проникне в мен и любящата Ти доброта не ме обгърне.</description>
    </item>
    
    <item>
      <title>Prayer bpn3356 in български</title>
      <link>https://devotional.gq/prayer/unsorted/bg/bpn3356/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3356/</guid>
      <description>О Боже! Ободри и зарадвай духа ми. Пречисти сърцето ми. Просвети ума ми. В Твоите ръце поверявам всичките си дела. Ти си моят Водач и моето Убежище. Не ще бъда повече тъжен и унил; ще бъда щастлив и радостен. О, Боже! Не ще бъда изпълнен с тревога, нито ще позволя да ме измъчват грижи. Не ще се спирам върху неприятни неща от живота. О, Боже! Ти си ми по-добър приятел, отколкото аз самият на себе си.</description>
    </item>
    
    <item>
      <title>Prayer bpn3357 in български</title>
      <link>https://devotional.gq/prayer/unsorted/bg/bpn3357/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3357/</guid>
      <description>О Боже мой! О, Боже мой! Слава Тебе за това, че си утвърдил вярата ми в Твоето единство, че си ме привлякъл към словото на Твоята единственост, че си ме възпламенил чрез огъня на Твоята любов и съм завладян от Твоето споменаване и служене на Твоите приятели и слугини. О, Господи, помогни ми да бъда смирен и скромен и дай ми сили да се откъсна от всичко и да се хвана за крайчеца на одеждата на славата Ти, за да може сърцето ми да се изпълни с обич към Теб и да не остане място за обич към света и привързаност към неговите присъщи качества.</description>
    </item>
    
    <item>
      <title>Prayer bpn3358 in български</title>
      <link>https://devotional.gq/prayer/unsorted/bg/bpn3358/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3358/</guid>
      <description>О Господи мой! О, Господи мой! Това е факел, запален от огъня на Твоята любов и горящ с пламъка, разпален в дървото на Твоята милост. О, Господи мой! Усили неговото горене, топлина и пламък с огъня, запален в Синая на Твоето Проявление. Наистина Ти си Утвърждаващият, Помагащият, Могъщият, Великодушният, Обичащият.
(Source category: Деца и младежи) (Bahaiprayers.net ID: 3358)</description>
    </item>
    
    <item>
      <title>Prayer bpn3359 in български</title>
      <link>https://devotional.gq/prayer/unsorted/bg/bpn3359/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3359/</guid>
      <description>О Боже мой! О, Боже мой! Този Твой слуга, пристъпил към Теб, броди страстно в пустинята на обичта към Теб, върви по пътеката на Твоето служене, очаква ласките Ти, надява се на Твоята щедрост, уповава се на Твоето царство и е опиянен от виното на Твоя дар. О, Боже мой! Засили страстта на влечението му към Теб, постоянството, с което Те възхвалява и пламъка на любовта му към Теб. Наистина Ти си Най-великодушният, Господарят на благодатното изобилие.</description>
    </item>
    
    <item>
      <title>Prayer bpn3360 in български</title>
      <link>https://devotional.gq/prayer/unsorted/bg/bpn3360/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3360/</guid>
      <description>О Боже, Боже мой! Това е Твоят лъчезарен слуга, Твоят духовен роб, който се е приближил към Теб и е достигнал присъствието Ти. Обърнал е лице към Теб, признавайки единството Ти, вярвайки в Твоята единственост, призовавал е в Твоето име сред всички народи и е повел хората към бликащите води на милостта, о, Ти, Най-великодушни Господарю! На тези, които са помолили, Той е дал да пият от чашата на ръководството, преливаща с виното на неизмеримото Ти милосърдие.</description>
    </item>
    
    <item>
      <title>Prayer bpn3361 in български</title>
      <link>https://devotional.gq/prayer/unsorted/bg/bpn3361/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3361/</guid>
      <description>О Боже, Боже мой! Това са Твои немощни слуги. Те са Твоите верни роби и слугини, които се прекланят пред възвишеното Ти Слово и са се смирили пред Твоя светъл Праг и свидетелстват за Твоето единство, чрез което Слънцето е заблестяло в пладнешкото си великолепие. Те са се вслушали в призивите, които Си издигнал от скритото Си Царство и със сърца, тръпнещи от любов и възторг, са откликнали на Твоя зов.</description>
    </item>
    
    <item>
      <title>Prayer bpn3362 in български</title>
      <link>https://devotional.gq/prayer/unsorted/bg/bpn3362/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3362/</guid>
      <description>Той е Бог! О, Боже, Боже мой! Това са слуги, привлечени в Твоите дни от благоуханията на светостта Ти, възпламенени от пожара, горящ в Твоето Свято дърво, откликващи на гласа Ти, възхваляващи Те, събудени от Твоя полъх, ободрени от сладкия Ти аромат, виждащи Твоите знамения, разбиращи стиховете Ти, вслушващи се в словата Ти, вярващи в Твоето Откровение и уверени в Любящата Ти доброта. Техните очи, о, Господи, са насочени към Твоето царство на сияйна слава и лицата им са обърнати към височайшето Ти владение, сърцата им бият с любовта на лъчезарната Ти и великолепна красота, душите им са погълнати от пламъка на Твоята любов, о, Господарю на този свят и на бъдния; животът им кипи със страстта на копнежа по Теб и сълзите им се леят за Теб.</description>
    </item>
    
    <item>
      <title>Prayer bpn3363 in български</title>
      <link>https://devotional.gq/prayer/unsorted/bg/bpn3363/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3363/</guid>
      <description>О Ти, Снабдителю! Ти вдъхна в приятелите на Запад сладкия аромат на Светия Дух и със светлината на божественото ръководство озари западното небе. Ти накара онези, които някога са били отдалечени, да се доближат до Теб; Ти превърна непознатите в близки приятели; Ти събуди онези, които спяха; Ти направи небрежните грижливи. О, Ти, Снабдителю! Помогни на тези благородни приятели да спечелят Твоето благоразположение и ги направи доброжелателни и към чужди, и към свои.</description>
    </item>
    
  </channel>
</rss>
