<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-26 nowych modlitw &#39;Abdu&#39;l-Bahy on devotional.gq</title>
    <link>https://devotional.gq/tags/cat-26-nowych-modlitw-abdul-bahy/</link>
    <description>Recent content in cat-26 nowych modlitw &#39;Abdu&#39;l-Bahy on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-26-nowych-modlitw-abdul-bahy/index.xml" rel="self" type="application/rss+xml" />
    <item>
      <title>Prayer bpn12877 in Polski</title>
      <link>https://devotional.gq/prayer/unsorted/pl/bpn12877/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12877/</guid>
      <description>On jest Bogiem. O ty, który krążysz w adoracji w pobliżu tego Miejsca, wokół którego krąży Zgromadzenie na wysokościach! Wznieś ręce w podzięce u Progu jedynego prawdziwego Boga i powiedz: O Ty, najwyższe dążenie każdego żarliwego miłośnika! O Ty, Przewodniku każdej błądzącej duszy! Obdarzyłeś tego słabego sługę niezliczonymi błogosławieństwami i doprowadziłeś tego nieszczęsnego i uniżonego do progu swej jedyności. Podniosłeś do tych spieczonych ust żywe wody swej serdecznej dobroci i ożywiłeś tę zmęczoną i osłabioną duszę powiewami Boskiego miłosierdzia.</description>
    </item>
    
    <item>
      <title>Prayer bpn12878 in Polski</title>
      <link>https://devotional.gq/prayer/unsorted/pl/bpn12878/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12878/</guid>
      <description>O Ty, niewidzialny Przyjacielu! O Pragnienie wszystkich w tym świecie i w świecie, który nastąpi! O Ty, współczujący Umiłowany! Te bezradne dusze urzeczone są Twoją miłością, a te słabe szukają schronienia u Twego Progu. Co noc wzdychają i zawodzą z powodu oddalenia od Ciebie, a każdego ranka lamentują i płaczą z powodu napaści ludzi nikczemnych. W każdej chwili dotyka ich nowa udręka i przy każdym oddechu przechodzą ciężką próbę przez tyranię każdego niegodziwego ciemiężyciela.</description>
    </item>
    
    <item>
      <title>Prayer bpn12879 in Polski</title>
      <link>https://devotional.gq/prayer/unsorted/pl/bpn12879/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12879/</guid>
      <description>O Ty, niezrównany i miłujący Panie! Choć brakuje zdolności i prawości i niezmiernie trudno jest wytrzymać cierpienia, to jednak prawość i zdolność są darami udzielonymi przez Ciebie. O Panie! Daj nam zdolność i uczyń nas prawymi, abyśmy mogli przejawiać największą wytrwałość, wyrzec się tego świata i wszystkich jego ludzi, rozpalić ogień Twojej miłości i jak świece płonąć jasno intensywnym płomieniem i roztaczać wokół nasz blask. O Panie Królestwa! Wybaw nas z tego świata próżnych złudzeń i zaprowadź nas do królestwa nieskończoności.</description>
    </item>
    
    <item>
      <title>Prayer bpn12880 in Polski</title>
      <link>https://devotional.gq/prayer/unsorted/pl/bpn12880/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12880/</guid>
      <description>O mój wieczny Ukochany i mój uwielbiony Przyjacielu! Jak długo jeszcze pozbawiony będę Twej obecności i cierpieć będę z powodu oddalenia od Ciebie? Prowadź mnie do ustroni swego niebiańskiego Królestwa, a w miejscu pojawienia się Twej niebieskiej Krainy skieruj na mnie spojrzenie swej miłościwej życzliwości. O Ty, Panie Wszechmogący! Zalicz mnie do mieszkańców Królestwa. Ten śmiertelny świat jest moim mieszkaniem; daj mi siedzibę w krainach Bezmiejscowego. Do tej ziemskiej sfery przynależę; rzuć na mnie blask swego wspaniałego światła.</description>
    </item>
    
    <item>
      <title>Prayer bpn12881 in Polski</title>
      <link>https://devotional.gq/prayer/unsorted/pl/bpn12881/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12881/</guid>
      <description>O Ty życzliwy Panie! Dusze te są Twoimi przyjaciółmi, którzy zgromadzili się razem i są uniesieni Twoją miłością. Porwani są promieniami Twego piękna i urzeczeni Twoimi piżmowymi lokami. Oddali Ci swoje serca i pokorni i bezradni błąkają się po Twojej ścieżce. Porzucili przyjaciela i nieznajomego i uchwycili się Twej jedności, skłaniając się przed Tobą w uwielbieniu. Należeli do tego świata doczesnego; Ty przyjąłeś ich do swego Królestwa. Byli jak zwiędłe rośliny na pustyni niedostatku i zagubienia; uczyniłeś ich sadzonkami ogrodu wiedzy i zrozumienia.</description>
    </item>
    
    <item>
      <title>Prayer bpn12882 in Polski</title>
      <link>https://devotional.gq/prayer/unsorted/pl/bpn12882/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12882/</guid>
      <description>O Opatrzności Boża! Niezrozumiałe trudności się pojawiły i ogromne powstały przeszkody. O Panie! Usuń te trudności i ukaż dowody swej mocy i potęgi. Złagodź te trudy i ułatw nam przejście po tej ciężkiej drodze. O Boska Opatrzności! Przeszkody nie ustępują, a naszym zmaganiom i cierpieniom towarzyszą niezliczone przeciwności. Nie ma innego pomocnika ani żadnego pocieszyciela oprócz Ciebie. W Tobie pokładamy całą naszą nadzieję i pod Twoją opiekę oddajemy wszystkie nasze sprawy.</description>
    </item>
    
    <item>
      <title>Prayer bpn12883 in Polski</title>
      <link>https://devotional.gq/prayer/unsorted/pl/bpn12883/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12883/</guid>
      <description>O Boże Miłosierdzia! O Ty, Wszechmogący! Jestem tylko marnym sługą, słabym i bezradnym, lecz wyrosłem w schronieniu Twej łaski i przychylności, zostałem wykarmiony z piersi Twego miłosierdzia i wychowany na łonie Twej serdecznej dobroci. O Panie! Chociaż jestem biedny i potrzebujący, to jednak każdego potrzebującego wzbogaca Twoja łaska, a każdy bogaty, jeśli pozbawiony jest Twych dobrodziejstw, jest zaiste biedny i opuszczony. O Boska Opatrzności! Udziel mi siły do niesienia tego ciężkiego brzemienia i spraw, abym strzegł tego najwyższego daru, gdyż tak mocna jest siła prób i tak ciężki napór nieszczęść, że każda góra rozsypuje się w proch a najwyższy szczyt staje się niczym.</description>
    </item>
    
    <item>
      <title>Prayer bpn12884 in Polski</title>
      <link>https://devotional.gq/prayer/unsorted/pl/bpn12884/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12884/</guid>
      <description>O Boska Opatrzności! Obudź mnie i uczyń mnie świadomym. Spraw, abym uniezależnił się od wszystkiego poza Tobą i oczaruj mnie miłością do Twego piękna. Tchnij na mnie oddech Ducha Świętego i pozwól mi słuchać wezwania Królestwa Abhá. Obdarz mnie niebiańską mocą i rozpal lampę ducha w najskrytszej komnacie mojego serca. Uwolnij mnie od wszelkich więzów i wyzwól od wszystkich przywiązań, abym nie żywił żadnych pragnień oprócz Twego upodobania, nie szukał niczego poza Twym Obliczem i nie kroczył żadną inną ścieżką niż Twoja.</description>
    </item>
    
    <item>
      <title>Prayer bpn12885 in Polski</title>
      <link>https://devotional.gq/prayer/unsorted/pl/bpn12885/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12885/</guid>
      <description>On jest Bogiem. O Boże, mój Boże! Zwróciłem twarz ku Tobie i błagam o potoki oceanu Twego uzdrowienia. Łaskawie dopomóż mi, Panie, służyć Twojemu ludowi i uzdrawiać Twoje sługi. Jeśli mnie wspomożesz, lekarstwo, które ofiarowuję, stanie się remedium na każdą dolegliwość, łykiem życiodajnych wód na każde palące pragnienie i kojącym balsamem dla każdego tęskniącego serca. Jeśli mi nie pomożesz, będzie ono tylko samym utrapieniem i z pewnością nie przyniosę uzdrowienia żadnej duszy.</description>
    </item>
    
    <item>
      <title>Prayer bpn12886 in Polski</title>
      <link>https://devotional.gq/prayer/unsorted/pl/bpn12886/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12886/</guid>
      <description>O Panie! Udziel mi miary swej łaski i miłościwej życzliwości, swej opieki i ochrony, swego schronienia i hojności, aby koniec moich dni wyróżniał się ponad ich początek, a kres mojego życia otworzył bramy do Twych rozlicznych błogosławieństw. Niech w każdej chwili zstępuje na mnie Twoja serdeczna dobroć i hojność, a z każdym oddechem spływa na mnie Twoje przebaczenie i miłosierdzie, aż pod osłaniającym cieniem Twojego wzniesionego Sztandaru w końcu powrócę do Królestwa Wszechwysławianego.</description>
    </item>
    
    <item>
      <title>Prayer bpn12887 in Polski</title>
      <link>https://devotional.gq/prayer/unsorted/pl/bpn12887/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12887/</guid>
      <description>O Ty, Żywicielu, O Ty, Przebaczający! Szlachetna dusza wstąpiła do Królestwa rzeczywistości i ze świata śmiertelnego pyłu przeniosła się do królestwa wiecznej chwały. Wywyższyj pozycję tego niedawno przybyłego gościa i odziej tego wysłużonego sługę w nową i cudowną szatę. O Ty, Niezrównany Panie! Udziel swego przebaczenia i czułej opieki, tak aby ta dusza została przyjęta w zacisze Twoich tajemnic i stała się bliskim towarzyszem w zgromadzeniu wspaniałości. Ty jesteś Dającym, Obdarowującym, Zawsze Miłującym.</description>
    </item>
    
    <item>
      <title>Prayer bpn12888 in Polski</title>
      <link>https://devotional.gq/prayer/unsorted/pl/bpn12888/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12888/</guid>
      <description>On jest Bogiem. O Ty, przebaczający Panie! Słudzy ci byli szlachetnymi duszami i te promienne serca oświetliło i rozjaśniło światło Twego przewodnictwa. Wypili oni kielich pełen wina Twej miłości i usłuchali wiecznych tajemnic dzięki melodiom Twej wiedzy. Związali z Tobą swe serca, wyrwali się z sideł wyobcowania i uchwycili Twojej jedności. Uczyń te najdroższe dusze towarzyszami mieszkańców Nieba i dopuść je do grona Twoich wybranych. Uczyń je bliskimi powiernikami Twych tajemnic w ustroniach krainy na wysokościach i zanurz je w morzu świateł.</description>
    </item>
    
    <item>
      <title>Prayer bpn12889 in Polski</title>
      <link>https://devotional.gq/prayer/unsorted/pl/bpn12889/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12889/</guid>
      <description>O Boska Opatrzności! Zanurz ojca i matkę tego sługi progu Twego w oceanie Twego przebaczenia oraz oczyść i uświęć ich od wszelkiego grzechu i przewinienia. Udziel im swego odpuszczenia i miłosierdzia i obdarz swoim łaskawym przebaczeniem. Ty zaprawdę jesteś Wybaczającym, Zawsze Przebaczającym, Obdarzającym obfitą łaską. O Ty, przebaczający Panie! Chociaż jesteśmy grzesznikami, to pokładamy nadzieję w Twojej obietnicy i zapewnieniu. Choć spowijają nas ciemności błędu, to zawsze zwracamy nasze twarze ku porankowi Twoich szczodrych dobrodziejstw.</description>
    </item>
    
    <item>
      <title>Prayer bpn12890 in Polski</title>
      <link>https://devotional.gq/prayer/unsorted/pl/bpn12890/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12890/</guid>
      <description>O Ty życzliwy Panie! Oczyść me serce z wszelkiego przywiązania a duszę mą uraduj nowiną radości. Uwolnij mnie od przywiązania do przyjaciela i nieznajomego oraz porwij swą miłością, abym całkowicie Ci się oddał i był pełen żarliwego uniesienia, abym pragnął tylko Ciebie, nie szukał nikogo poza Tobą, nie kroczył żadną inną ścieżką poza Twoją i obcował tylko z Tobą, abym tak jak słowik oczarowany był Twoją miłością i dniem i nocą wzdychał, płakał i wołał: „Yá Bahá’u’l-Abhá!</description>
    </item>
    
    <item>
      <title>Prayer bpn12891 in Polski</title>
      <link>https://devotional.gq/prayer/unsorted/pl/bpn12891/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12891/</guid>
      <description>O Panie! Jakimże to potokiem szczodrobliwości obdarowałeś i jakąż powódź obfitej łaski zesłałeś! Sprawiłeś, że wszystkie serca stały się jako jedno serce, a wszystkie dusze połączyły się w jedną duszę. Obdarzyłeś bezwładne ciała życiem i uczuciem i tchnąłeś świadomość ducha w te pozbawione życia ramy. Dzięki świetlistym promieniom padającym z Jutrzenki Wszechmiłosiernego obdarzyłeś te atomy pyłu widzialnym istnieniem, a dzięki falom oceanu jedyności te ulotne krople pienią się i grzmią. O Wszechmocny, który obdarzasz źdźbło słomy mocą góry i umożliwiasz drobinie kurzu odbijanie chwały olśniewającego słońca!</description>
    </item>
    
    <item>
      <title>Prayer bpn12892 in Polski</title>
      <link>https://devotional.gq/prayer/unsorted/pl/bpn12892/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12892/</guid>
      <description>O Ty Wszechmogący Panie! Wszyscy znajdujemy się w potężnym uścisku Twojej mocy. Tyś jest naszą Podporą i Pomocą. Udziel nam swego czułego miłosierdzia, obdarz nas swą szczodrością, otwórz wrota łaski i skieruj na nas spojrzenie swych dobrodziejstw. Spraw, by owiało nas ożywcze tchnienie i rozbudź nasze stęsknione serca. Oświeć nasze oczy i spraw, aby sanktuarium naszych serc było przedmiotem zazdrości wszystkich ukwieconych błoni. Uciesz każdą duszę i uraduj każdego ducha. Ujawnij swoją pradawną potęgę i ukaż swoją wielką moc.</description>
    </item>
    
    <item>
      <title>Prayer bpn12893 in Polski</title>
      <link>https://devotional.gq/prayer/unsorted/pl/bpn12893/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12893/</guid>
      <description>On jest Najświętszy, Najchwalebniejszy! W imię Boga, Współczującego, Miłosiernego! Chwała niechaj będzie Bogu, Panu wszystkich światów! O Panie Boże mój, moja Przystani i moje Schronienie! Jakże mogę Cię wspominać, nawet najwspanialszymi słowami uwielbienia czy najbardziej wymownymi odami wychwalania, o Ty Wszechmocny i Przebaczający, świadom tego, że język zawodzi każdego elokwentnego mówcę a każdy wyraz wysławiania pochodzący z ludzkiego pióra czy języka jest zagubiony w swojej próbie uwielbienia choćby jednego ze znaków Twojej wszechmocnej potęgi czy wychwalania li tylko jednego Słowa, które zostało przez Ciebie stworzone.</description>
    </item>
    
    <item>
      <title>Prayer bpn12894 in Polski</title>
      <link>https://devotional.gq/prayer/unsorted/pl/bpn12894/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12894/</guid>
      <description>O Panie, Boże nasz! Jesteśmy bezradni; Ty jesteś Panem siły i mocy. Jesteśmy nieszczęśnikami; Ty jesteś Wszechmocnym, Wszechchwalebnym. Jesteśmy ubodzy; Ty jesteś Wszystko Posiadającym, Najhojniejszym. Wspomagaj nas łaskawie w służbie u Twego świętego Progu i dopomóż nam swą umacniającą łaską wielbić Cię w miejscach świtania Twej chwały. Pozwól nam rozsiewać Twoje święte wonności wśród Twych stworzeń i wzmocnij nas, abyśmy mogli Ci służyć pośród sług Twoich, prowadzić wszystkie narody do Twego Największego Imienia i doprowadzić wszystkie ludy do brzegów chwalebnego oceanu Twej jedyności.</description>
    </item>
    
    <item>
      <title>Prayer bpn12895 in Polski</title>
      <link>https://devotional.gq/prayer/unsorted/pl/bpn12895/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12895/</guid>
      <description>On jest Bogiem. O Ty życzliwy i umiłowany Panie! Ci przyjaciele upojeni są winem Przymierza i są wędrowcami po bezdrożach Twojej miłości. Serca ich ogarnął płomień oddalenia od Ciebie i gorąco pragną oni objawienia Twoich wspaniałości. Ze swego niewidzialnego Królestwa, Krainy niewidzianych, objaw im płomienną chwałę swej łaski i wylej na nich blask swej szczodrości. W każdej chwili zsyłaj nowe błogosławieństwo i objawiaj świeżą przychylność. O Boska Opatrzności! Jesteśmy słabi, a Ty jesteś Najpotężniejszym.</description>
    </item>
    
    <item>
      <title>Prayer bpn12896 in Polski</title>
      <link>https://devotional.gq/prayer/unsorted/pl/bpn12896/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12896/</guid>
      <description>On jest Wszechchwalebnym. O mój Panie, mój Królu, mój Władco i mój Suwerenie! Wzywam Cię moim językiem, sercem i duszą, mówiąc: Przyoblecz tego sługę swego w szatę swej opieki, okryj odzieniem swej niezawodnej pomocy i nałóż zbroję swej ochrony. Dopomóż mu Cię wspominać i wychwalać Twoje cnoty pośród ludu Twego, i rozwiąż mu język, by Cię sławił i wielbił na każdym zgromadzeniu zwołanym ku czci Twej jedności i świętości. Tyś jest, zaiste, Mocnym, Potężnym, Wszechchwalebnym, Samoistnym.</description>
    </item>
    
    <item>
      <title>Prayer bpn12897 in Polski</title>
      <link>https://devotional.gq/prayer/unsorted/pl/bpn12897/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12897/</guid>
      <description>O mój życzliwy Panie, o Ty, pragnienie duszy i serca mego! Obdarz swych przyjaciół miłościwą dobrocią i udziel im swego niezawodnego miłosierdzia. Bądź pociechą dla swych żarliwych miłośników i przyjacielem, pocieszycielem i miłującym towarzyszem dla tych, którzy za Tobą tęsknią. Ich serca rozpalił ogień Twojej miłości, a ich dusze ogarnął płomień oddania Tobie. Pragną oni wszyscy pospieszyć do ołtarza miłości, aby ochoczo oddać swoje życie. O Boska Opatrzności! Obdarz ich swoją przychylnością, prowadź ich właściwą drogą, łaskawie dopomóż im osiągnąć duchowe zwycięstwo i przyznaj im niebiańskie dary.</description>
    </item>
    
    <item>
      <title>Prayer bpn12898 in Polski</title>
      <link>https://devotional.gq/prayer/unsorted/pl/bpn12898/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12898/</guid>
      <description>On jest Najchwalebniejszym, Najjaśniejszym! O Boska Opatrzności, o przebaczający Panie! Jakże mogę godnie opiewać Twoją chwałę czy dostatecznie Cię czcić i wysławiać? Opisanie Ciebie jakimkolwiek językiem jest li tylko błędem, a przedstawienie Ciebie jakimkolwiek piórem jest dowodem szaleństwa w usiłowaniu podjęcia tego wielkiego zadania. Język jest jedynie złożonym z elementów narzędziem. Głos i mowa są tylko przypadkowymi przymiotami. Jakże więc ziemskim głosem mogę świętować chwałę Tego, który nie ma ani sobie równego, ani sobie podobnego?</description>
    </item>
    
    <item>
      <title>Prayer bpn12899 in Polski</title>
      <link>https://devotional.gq/prayer/unsorted/pl/bpn12899/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12899/</guid>
      <description>O Boska Opatrzności, Tyś jest Zawsze Przebaczającym! O Ty, Wszechmocny Boże, Tyś jest Łaskawym! Pozwól temu umiłowanemu słudze Twemu przebywać w cieniu Twej chwały i spraw, aby ten nieszczęsny i uniżony rozwijał się i rozkwitał w otoczeniu Twego miłosierdzia. Daj mu pić z kielicha Twej bliskości i pozwól mu przebywać w cieniu Błogosławionego Drzewa. Zaszczyć go dostąpieniem Twojej obecności i obdarz wieczną błogością. Łaskawie pomóż pozostałym przy życiu krewnym tej szlachetnej duszy podążać śladami swego drogiego ojca, ukazywać wśród wszystkich ludzi jego charakter i postępowanie, kroczyć Twoją ścieżką, szukać Twojego zadowolenia i głosić Twoją chwałę.</description>
    </item>
    
    <item>
      <title>Prayer bpn12900 in Polski</title>
      <link>https://devotional.gq/prayer/unsorted/pl/bpn12900/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12900/</guid>
      <description>O Ty, niezrównany Boże! Jesteśmy Twoimi uniżonymi sługami, a Ty jesteś Wszechchwalebnym. Jesteśmy grzesznikami, a Ty jesteś Zawsze Przebaczającym. Jesteśmy w niewoli, biedni i pokorni, a Ty jesteś naszym schronieniem i naszą pomocą. Jesteśmy jak maleńkie mrówki, a Ty jesteś Panem majestatu zasiadającym na tronie w najwyższym niebie. Chroń nas na znak swojej łaski i nie odmawiaj nam swej opieki i pomocy. O Panie! Wyzwania Twoje są doprawdy ciężkie, a próby Twoje są w stanie zburzyć fundamenty wykute ze stali.</description>
    </item>
    
    <item>
      <title>Prayer bpn12901 in Polski</title>
      <link>https://devotional.gq/prayer/unsorted/pl/bpn12901/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12901/</guid>
      <description>On jest Bogiem. O Boże, mój Boże! Z całkowitym uniżeniem i żarliwością, pokorą i pobożnością błagam Cię językiem i sercem, duchem i duszą, umysłem i sumieniem, abyś spełnił najskrytsze ze wszystkich pragnień, przeznaczył najbardziej godne ze wszystkich czynów i zesłał wszelką cześć i doskonałość, przychylność i piękno, pomyślność i zbawienie tej rodzinie, która na początku Twego wspaniałego poranka pospieszyła ku Twemu osłaniającemu cieniowi i szukała schronienia w Twojej bezpiecznej przystani i potężnej twierdzy.</description>
    </item>
    
    <item>
      <title>Prayer bpn12902 in Polski</title>
      <link>https://devotional.gq/prayer/unsorted/pl/bpn12902/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/pl/bpn12902/</guid>
      <description>O Panie tak bogaty szczodrością, tak łaską przepełniony, Którego wiedza obejmuje mego serca i duszy najskrytsze strony!
Duszy ukojeniem o poranku jesteś Ty jedynie, Cel mój żarliwy znasz Ty jedynie.
Serce, które przez chwilę doznało wspominania Ciebie Żadnego balsamu nie pragnie prócz bólu tęsknoty do Ciebie.
Serce, które nie wzdycha do Ciebie niech poczuje zamieranie, Oko, które nie płacze za Tobą niech widzieć przestanie!
We wszystkich mych godzinach najgłębszego mroku, o Panie mocy, Serce moje pamięć o Tobie ma za światło jaśniejące w nocy.</description>
    </item>
    
  </channel>
</rss>
