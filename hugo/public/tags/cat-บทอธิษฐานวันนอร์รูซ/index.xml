<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานวันนอร์รูซ on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A7%E0%B8%B1%E0%B8%99%E0%B8%99%E0%B8%AD%E0%B8%A3%E0%B9%8C%E0%B8%A3%E0%B8%B9%E0%B8%8B/</link>
    <description>Recent content in cat-บทอธิษฐานวันนอร์รูซ on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A7%E0%B8%B1%E0%B8%99%E0%B8%99%E0%B8%AD%E0%B8%A3%E0%B9%8C%E0%B8%A3%E0%B8%B9%E0%B8%8B/index.xml" rel="self" type="application/rss+xml" />
    <item>
      <title>Prayer bpn5756 in ภาษาไทย</title>
      <link>https://devotional.gq/prayer/unsorted/th/bpn5756/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5756/</guid>
      <description>##บทอธิษฐานวันนอร์รูซ ข้าแต่พระผู้เป็นเจ้าของข้าพเจ้า ขอความสรรเสริญจงมีแด่พระองค์ที่ทรงกำหนดนอร์รูซให้เป็นวันฉลองสำหรับผู้ที่ถือศีลอดด้วยความรักพระองค์ และละเว้นจากทุกสิ่งที่พระองค์รังเกียจ ข้าแต่พระผู้เป็นนายของข้าพเจ้า ขอทรงให้ไฟแห่งความรักของพระองค์และความร้อนที่เกิดจากการถือศีลอดที่พระองค์บัญญัติไว้ จุดพวกเขาให้ลุกโพลงในศาสนาของพระองค์ และใจจดจ่ออยู่กับการสรรเสริญและระลึกถึงพระองค์ ข้าแต่พระผู้เป็นนายของข้าพเจ้า เนื่องด้วยพระองค์ประดับพวกเขาด้วยอลงกรณ์แห่งการถือศีลอดที่พระองค์บัญญัติ ขอทรงประดับพวกเขาเช่นกันด้วยอลงกรณ์แห่งการเป็นที่ยอมรับพระองค์ โดยพระกรุณาและความโปรดปรานของพระองค์ เพราะการกระทำของมวลมนุษย์ล้วนขึ้นกับความยินดีและบัญชาของพระองค์ หากพระองค์พิจารณาผู้ที่ไม่ได้ถือศีลอดว่าเป็นผู้ที่ถือ ผู้นั้นจะได้รับการนับว่าเป็นพวกที่ได้ถือศีลอดมาแต่นิรันดรกาล และหากพระองค์ประกาศิตว่าผู้ที่ถือศีลอดเป็นพวกที่ไม่ถือ ผู้นั้นจะได้รับการนับว่าเป็นพวกที่ทำให้เสื้อคลุมแห่งการเปิดเผยพระธรรมของพระองค์เปื้อนด้วยธุลี และพลัดไกลไปจากชลธารของน้ำพุแห่งชีวิต พระองค์คือพระผู้ทรงบันดาลให้ธง “พระองค์เป็นที่น่าสรรเสริญในผลงานของพระองค์” ได้ชูขึ้น และ ธง “โองการของพระองค์เป็นที่เชื่อฟัง” ได้คลี่ออก ข้าแต่พระผู้เป็นเจ้าของข้าพเจ้า ขอทรงบันดาลให้คนรับใช้ตระหนักในฐานะนี้ของพระองค์ เพื่อพวกเขาจะได้รู้ว่าความล้ำเลิศของทุกสรรพสิ่งขึ้นกับบัญชาและวจนะของพระองค์ และทุกความดีของทุกการกระทำขึ้นกับการอนุญาตและความยินดีของพระประสงค์ของพระองค์ และจะยอมรับว่าบังเหียนของการกระทำของมนุษย์อยู่ในเงื้อมมือแห่งการยอมรับและบัญญัติของพระองค์ ขอทรงทำให้พวกเขารู้ว่า ไม่มีสิ่งใดปิดกั้นพวกเขาจากความงามของพระองค์ในวันเหล่านี้ วันที่พระคริสต์ร้องอุทานว่า: เป็นของพระองค์” และพระสหายของพระองค์ (พระโมฮัมหมัด) ร้องว่า: “ข้าแต่พระผู้เป็นที่รักยิ่ง ขอความรุ่งโรจน์จงมีแด่พระองค์ที่ทรงเปิดเผยความงามของพระองค์ และลิขิตสิ่งที่จะทำให้บรรดาผู้ที่พระองค์เลือกสรร ได้มาถึงตำหนักแห่งการเปิดเผยพระนามอันยิ่งใหญ่ที่สุดของพระองค์ ซึ่งประชาชนทั้งปวงเศร้าโศกเพราะพระนามนี้ ยกเว้นผู้ที่ตัดความผูกพันจากทุกสิ่งนอกจากพระองค์ และตั้งจิตสู่บรมศาสดาผู้เปิดเผยพระองค์และแสดงคุณลักษณะของพระองค์” ข้าแต่พระผู้เป็นนายของข้าพเจ้า บรมศาสดาผู้เป็นกิ่งของพระองค์และศาสนิกชนทั้งหมดของพระองค์ ได้สิ้นสุดการถือศีลอดในวันนี้หลังจากที่ได้ถือมาภายในอาณาบริเวณของราชสำนัก ด้วยความปรารถนาจะทำให้พระองค์ยินดี ขอพระองค์บรรดาลสิ่งที่ดีงามทั้งปวงที่กำหนดไว้ในคัมภีร์ให้แก่บรมพระศาสดา เหล่าศาสนิกชน และทุกคนที่ได้เข้าเฝ้าพระองค์ในวันเหล่านั้น ขอทรงประทานสิ่งที่จะเป็นประโยชน์แก่พวกเขาทั้งในชีวิตนี้และชีวิตหน้า ความจริงแล้วพระองค์คือพระผู้ทรงรอบรู้ พระผู้ทรงอัฉริยภาพ
(Source category: บทอธิษฐานวันนอร์รูซ) (Bahaiprayers.net ID: 5756)</description>
    </item>
    
  </channel>
</rss>
