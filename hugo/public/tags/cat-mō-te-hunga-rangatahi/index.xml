<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-MŌ TE HUNGA RANGATAHI on devotional.gq</title>
    <link>https://devotional.gq/tags/cat-m%C5%8D-te-hunga-rangatahi/</link>
    <description>Recent content in cat-MŌ TE HUNGA RANGATAHI on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-m%C5%8D-te-hunga-rangatahi/index.xml" rel="self" type="application/rss+xml" />
    <item>
      <title>Prayer bpn10201 in Māori</title>
      <link>https://devotional.gq/prayer/unsorted/mi/bpn10201/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/mi/bpn10201/</guid>
      <description>E Koe te Ariki ngākau māhaki! Tukua mai koa ētahi parirau e rua mai i te rangi ki tēnā ki tēnā o ēnei pīrere, me te mana wairua e taea ai e rātou te topa mā tēnei wāteatanga mutungakore ka hōkā ai ki ngā tiketike o te Kīngitanga Abhá. e Te Ariki! Whakakahangia ēnei pihipihinga kōpīpī kia tupu katoa hei rākau whaihua, makuru, huākumu hoki. Meinga ēnei wairua ora kia wikitōria mā te mana nui o Āu tini o te rangi, kia taea ai e rātou te kōnatu i ngā hōia o te hē me te kūware, kia horahia te kara o te hoahoatanga me te aratakitanga i waenga o te iwi: kia taea ai e rātou, anō nei he hau angiangi o te koanga, te whakaora me te whakakipakipa i ngā rākau o ngā wairua ora kia rite hoki ki ngā kōuaua o te kōanga e kākāriki, e makuru ai ngā pārae o taua rohe.</description>
    </item>
    
    <item>
      <title>Prayer bpn10202 in Māori</title>
      <link>https://devotional.gq/prayer/unsorted/mi/bpn10202/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/mi/bpn10202/</guid>
      <description>E Koe te Ariki ngākau māhaki! Tukua mai te tautoko o te rangi ki runga ki tēnei tamāhine o te kīngitanga, āwhinatia mai koa kia noho pūmau, piripono ki Tō Kaupapa ka taea ai e ia, anō nei ko ia tētahi manu reo āwenewene o te māra rōhi o ngā pōhewa, te wheko puoro me te hā mīharo ki te Kingitanga Abhá, he kawe harakoa ki te katoa. Meinga ia kia whaikorōria ki waenga o ngā tāmāhine o te kīngitanga, whakaaheitia ia kia whiwhi i te ora mutungakore.</description>
    </item>
    
    <item>
      <title>Prayer bpn10203 in Māori</title>
      <link>https://devotional.gq/prayer/unsorted/mi/bpn10203/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/mi/bpn10203/</guid>
      <description>E Te Ariki! Meinga tēnei taiohi kia kōpura, hōmai rā Tāu manaaki ki runga ki tēnei kīrehe rawakore. Tukua mai te māturanga ki runga i a ia, kia whaikaha anō i te pūao o te atatū, tiakina hoki ia i te ataata o Tāu maru kia wātea ia mai i te hē, ka piripono ai ia ki te ponongatanga ki Tō Kaupapa, ka arataki ai ia i te hunga pōrori, ka ārahi ai i te taitaiā, whakawātea i te mauhere, whakaara hoki i te arokore, ka whakapaingia ai te katoa ki Tōu maumahara, korōria hoki.</description>
    </item>
    
    <item>
      <title>Prayer bpn10204 in Māori</title>
      <link>https://devotional.gq/prayer/unsorted/mi/bpn10204/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/mi/bpn10204/</guid>
      <description>Korōria me te whakamoemiti ki a Koe, e Te Ariki tōku Atua! He pihinga papai tēnei kua tōkia ki ngā māra o Tōu aroha kua whāngaia hoki ki ngā ringaringa o Tōu Arikitanga. Nāu ia i tāuwhitia ki te puna o te oranga mutungakore i kōhuhū mai i ngā māra o Tāu kotahitanga, ā, Nāu ngā kapua o Tōu tohu atawhai pūhou i kōuaua i Āu manako ki runga i a ia.</description>
    </item>
    
  </channel>
</rss>
