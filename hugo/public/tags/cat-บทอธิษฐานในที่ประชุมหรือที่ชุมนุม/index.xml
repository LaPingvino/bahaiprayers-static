<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานในที่ประชุมหรือที่ชุมนุม on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%83%E0%B8%99%E0%B8%97%E0%B8%B5%E0%B9%88%E0%B8%9B%E0%B8%A3%E0%B8%B0%E0%B8%8A%E0%B8%B8%E0%B8%A1%E0%B8%AB%E0%B8%A3%E0%B8%B7%E0%B8%AD%E0%B8%97%E0%B8%B5%E0%B9%88%E0%B8%8A%E0%B8%B8%E0%B8%A1%E0%B8%99%E0%B8%B8%E0%B8%A1/</link>
    <description>Recent content in cat-บทอธิษฐานในที่ประชุมหรือที่ชุมนุม on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%83%E0%B8%99%E0%B8%97%E0%B8%B5%E0%B9%88%E0%B8%9B%E0%B8%A3%E0%B8%B0%E0%B8%8A%E0%B8%B8%E0%B8%A1%E0%B8%AB%E0%B8%A3%E0%B8%B7%E0%B8%AD%E0%B8%97%E0%B8%B5%E0%B9%88%E0%B8%8A%E0%B8%B8%E0%B8%A1%E0%B8%99%E0%B8%B8%E0%B8%A1/index.xml" rel="self" type="application/rss+xml" />
    <item>
      <title>Prayer bpn5707 in ภาษาไทย</title>
      <link>https://devotional.gq/prayer/unsorted/th/bpn5707/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5707/</guid>
      <description>ข้าแต่พระผู้เป็นนายแห่งอาณาจักรสวรรค์! แม้ว่าร่างกายของเราชุมนุมกันอยู่ที่นี่ แต่หัวใจของเราถูกสะกดด้วยมนต์รักของพระองค์ และลอยไปกับรังสีของพระพักตร์ที่จรัสแสงของพระองค์ แม้ว่าเราอ่อนแอ เราก็รอคอยการแสดงอำนาจและอานุภาพของพระองค์ แม้ว่าเรายากไร้ไม่มีทรัพย์สินหรือสมบัติ เราก็อุดมด้วยทรัพย์สมบัติของอาณาจักรของพระองค์ แม้ว่าเราเป็นหยดน้ำ เราก็รับธาราจากมหาสมุทรของพระองค์ แม้ว่าเราเป็นผงธุลี เราก็เรืองรองด้วยความรุ่งโรจน์ของดวงตะวันของพระองค์ ข้าแต่พระผู้ทรงจัดหาสิ่งจำเป็นให้แก่เรา! โปรดทรงช่วยเหลือ เพื่อว่าแต่ละคนที่ชุมนุมกันที่นี่จะกลายเป็นเทียนที่สว่างไสว เป็นศูนย์กลางดึงดูดที่ร้องเรียกผู้คนให้มายังอาณาจักรของพระองค์ จนกระทั่งโลกนี้กลายเป็นภาพสะท้อนของสวรรค์ของพระองค์ในที่สุด
(Source category: บทอธิษฐานในที่ประชุมหรือที่ชุมนุม) (Bahaiprayers.net ID: 5707)</description>
    </item>
    
    <item>
      <title>Prayer bpn5708 in ภาษาไทย</title>
      <link>https://devotional.gq/prayer/unsorted/th/bpn5708/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5708/</guid>
      <description>ข้าแต่พระผู้ทรงเห็นใจ พระผู้ทรงมหิทธานุภาพ! ผู้คนที่ชุมนุมกันอยู่นี้ได้หันหน้ามาวิงวอนพระองค์ พวกเขาหันมายังอาณาจักรสวรรค์และขอการอภัยจากพระองค์ด้วยความศิโรราบและถ่อมตัวที่สุด ข้าแต่พระผู้เป็นเจ้า! โปรดให้ที่ชุมนุมนี้เป็นที่รักของพระองค์ โปรดชำระดวงวิญญาณเหล่านี้ให้บริสุทธิ์และทอดรังสีของพระองค์มานำทางให้พวกเขา โปรดทำให้หัวใจของพวกเขาผ่องใสและวิญญาณของพวกเขาเบิกบานด้วยข่าวดีของพระองค์ โปรดรับพวกเขาทุกคนไว้ในอาณาจักรอันวิสุทธิ์ของพระองค์ โปรดประทานความอารีอันไม่รู้สิ้นของพระองค์ให้แก่พวกเขา โปรดทำให้พวกเขามีความสุขทั้งในโลกนี้และโลกหน้า
(Source category: บทอธิษฐานในที่ประชุมหรือที่ชุมนุม) (Bahaiprayers.net ID: 5708)</description>
    </item>
    
    <item>
      <title>Prayer bpn5709 in ภาษาไทย</title>
      <link>https://devotional.gq/prayer/unsorted/th/bpn5709/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5709/</guid>
      <description>ข้าแต่พระผู้เป็นเจ้า! แท้จริงแล้วเราชุมนุมกันอยู่ที่นี่ในสุคนธรสแห่งความรักของพระองค์ เราหันมาหาอาณาจักรของพระองค์ ไม่แสวงหาสิ่งใดนอกจากพระองค์ ไม่ปรารถนาสิ่งใดนอกจากความยินดีของพระองค์ ข้าแต่พระผู้เป็นเจ้า! ขอให้อาหารนี้เป็นอาหารทิพย์จากสวรรค์ โปรดให้ที่ชุมนุมนี้เป็นที่ชุมนุมของดวงวิญญาณที่วิสุทธิ์ ขอให้พวกเขาเป็นเหตุแห่งความรักที่กระตุ้นมวลมนุษยชาติ เป็นบ่อเกิดของแสงธรรมสำหรับมนุษยชาติ ขอให้พวกเขาเป็นเครื่องมือที่พระองค์ใช้นำทางให้พิภพนี้ แท้จริงแล้วพระองค์คือพระผู้ทรงอานุภาพ พระองค์คือพระผู้ทรงประทานพร พระองค์คือพระผู้ทรงอภัย และพระองค์คือพระผู้ทรงมหิทธานุภาพ พระอับดุลาบาฮา ข้าแต่พระผู้เป็นนายผู้ทรงเมตตา! พวกเราคือคนรับใช้ของพระองค์และชุมนุมกันในที่ประชุมนี้ หันมาหาอาณาจักรของพระองค์ และจำเป็นต้องได้รับพระพรจากพระองค์ ข้าแต่พระผู้เป็นเจ้า! ขอทรงแสดงสัญลักษณ์แห่งความเป็นหนึ่งของพระองค์ซึ่งอยู่ในแก่นแท้ของชีวิตให้เป็นที่ประจักษ์ ขอทรงเปิดเผยคุณธรรมที่พระองค์ซ่อนเร้นและแฝงไว้ในแก่นแท้ของมนุษย์ ข้าแต่พระผู้เป็นเจ้า! พวกเราเป็นประดุจต้นไม้ และความอารีของพระองค์เป็นประดุจฝน โปรดทำให้ต้นไม้เหล่านี้สดชื่นและเติบโตด้วยพระพรของพระองค์ พวกเราคือคนรับใช้ของพระองค์ โปรดให้เราเป็นอิสระจากพันธนาการของโลกวัตถุ พวกเราด้อยปัญญา โปรดประเทืองปัญญาของเรา พวกเราไร้ชีวิต โปรดฟื้นชีวิตให้เรา พวกเราหมกหมุ่นทางโลก โปรดประสาทพลังธรรมให้เรา พวกเรามืดมน โปรดให้เราเข้าถึงความลึกลับของพระองค์ พวกเราขัดสน โปรดประทานพรและความอุดมจากคลังอันไม่รู้สิ้นของพระองค์ให้แก่เรา ข้าแต่พระผู้เป็นเจ้า! โปรดฟื้นชีวิตของเรา โปรดทำให้เราหูตาสว่าง โปรดให้เราเข้าถึงความลึกลับของชีวิต เพื่อว่าความลับของอาณาจักรของพระองค์จะเปิดเผยต่อเราในโลกนี้ และเราจะได้ยอมรับความเป็นหนึ่งของพระองค์ พระพรทั้งปวงมาจากพระองค์และพระองค์เป็นผู้ประทานให้ พระองค์ทรงอำนาจ พระองค์ทรงอานุภาพ พระองค์คือพระผู้ให้ และพระองค์คือพระผู้ทรงอารีเสมอ
(Source category: บทอธิษฐานในที่ประชุมหรือที่ชุมนุม) (Bahaiprayers.net ID: 5709)</description>
    </item>
    
    <item>
      <title>Prayer bpn5710 in ภาษาไทย</title>
      <link>https://devotional.gq/prayer/unsorted/th/bpn5710/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5710/</guid>
      <description>ข้าแต่พระผู้เป็นเจ้าผู้ทรงบริบาล! ที่ชุมนุมนี้ประกอบด้วยสหายที่ใฝ่หาความงามของพระองค์ และลุกด้วยไฟแห่งความรักของพระองค์ โปรดบันดาลให้ดวงวิญญาณที่ชุมนุมกันนี้กลายเป็นเทพยดา โปรดฟื้นชีวิตของพวกเขาด้วยลมหายใจของพระวิญญาณบริสุทธิ์ โปรดให้พวกเขามีคารมคมคายและหัวใจที่เด็ดเดี่ยว โปรดประทานอานุภาพสวรรค์และให้พวกเขามีใจปรานี โปรดดลให้พวกเขาเป็นผู้เผยแพร่ความเป็นอันหนึ่งอันเดียวกันของมนุษยชาติ เป็นเหตุแห่งความรักและปรองดองของมวลมนุษย์ เพื่อว่าอคติที่เป็นภัยมืดจะถูกแทนที่ด้วยแสงสว่างจากธรรมาทิตย์ โลกที่เซื่องซึมนี้จะสดใส อาณาจักรวัตถุนี้จะดูดซึมรังสีของอาณาจักรธรรม สีที่ต่างกันเหล่านี้จะกลมกลืนเป็นสีเดียวกัน และทำนองเพลงสวรรค์จะก้องขึ้นไปถึงอาณาจักรแห่งความวิสุทธิ์ของพระองค์ แท้จริงแล้วพระองค์คือพระผู้ทรงอานุภาพสูงสุด พระผู้ทรงมหิทธานุภาพ!
(Source category: บทอธิษฐานในที่ประชุมหรือที่ชุมนุม) (Bahaiprayers.net ID: 5710)</description>
    </item>
    
    <item>
      <title>Prayer bpn5711 in ภาษาไทย</title>
      <link>https://devotional.gq/prayer/unsorted/th/bpn5711/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5711/</guid>
      <description>ข้าแต่พระผู้เป็นนายผู้ทรงปรานี! ข้าแต่พระผู้ทรงอำนาจและทรงอานุภาพ! ข้าแต่พระบิดาผู้เมตตาที่สุด! คนรับใช้เหล่านี้ชุมนุมกันและตั้งจิตสู่พระองค์ วิงวอนต่อธรณีประตูของพระองค์ ปรารถนาพระพรอันไม่รู้สิ้นจากความแน่นอนอันยิ่งใหญ่ของพระองค์ พวกเขาไม่มีจุดประสงค์อื่นใดนอกจากจะได้เป็นที่ยินดีของพระองค์ ไม่มีเจตนาอื่นใดนอกจากจะรับใช้มนุษยชาติ ข้าแต่พระผู้เป็นเจ้า! โปรดทำให้ที่ชุมนุมนี้สดใส ให้ทุกคนมีใจปรานี โปรดประทานพรของพระวิญญาณบริสุทธิ์และประสาทพวกเขาด้วยอานุภาพสวรรค์ โปรดอวยพรพวกเขาให้มีใจเป็นธรรม และให้น้ำใสใจจริงที่มีอยู่ทวีขึ้น เพื่อว่าพวกเขาจะหันมายังอาณาจักรของพระองค์ด้วยความถ่อมตนและสำนึกผิดด้วยความเสียใจ และทำธุระรับใช้มนุษยชาติ ขอให้แต่ละคนกลายเป็นเทียนที่สว่างไสว เป็นดาราที่สุดใส เป็นสีสนที่วิจิตร และขจรกลิ่นที่ชวนระลึกถึงสุคนธรสในอาณาจักรของพระผู้เป็นเจ้า ข้าแต่พระบิดาผู้ทรงเมตตา! ขอทรงประทานพร ขอทรงอย่าถือความบกพร่องของเรา ขอทรงปกป้องเราไว้ในความคุ้มครองของพระองค์ ขอทรงอย่าจดจำบาปของเรา โปรดรักษาเราด้วยความปรานีของพระองค์ พวกเราอ่อนแอ ส่วนพระองค์ทรงอำนาจ พวกเรายากไร้ ส่วนพระองค์ร่ำรวย พวกเราเจ็บป่วย ส่วนพระองค์คือแพทย์สวรรค์ พวกเราขัดสน ส่วนพระองค์ทรงโอบอ้อมอารีที่สุด ข้าแต่พระผู้เป็นเจ้า! ขอทรงบริบาลพวกเรา พระองค์คือพระผู้ทรงอานุภาพ พระองค์คือพระผู้ให้ พระองค์คือพระผู้ทรงเมตตา
(Source category: บทอธิษฐานในที่ประชุมหรือที่ชุมนุม) (Bahaiprayers.net ID: 5711)</description>
    </item>
    
  </channel>
</rss>
