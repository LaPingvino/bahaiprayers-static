<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานสำหรับเด็กและเยาวชน on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B9%80%E0%B8%94%E0%B9%87%E0%B8%81%E0%B9%81%E0%B8%A5%E0%B8%B0%E0%B9%80%E0%B8%A2%E0%B8%B2%E0%B8%A7%E0%B8%8A%E0%B8%99/</link>
    <description>Recent content in cat-บทอธิษฐานสำหรับเด็กและเยาวชน on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B9%80%E0%B8%94%E0%B9%87%E0%B8%81%E0%B9%81%E0%B8%A5%E0%B8%B0%E0%B9%80%E0%B8%A2%E0%B8%B2%E0%B8%A7%E0%B8%8A%E0%B8%99/index.xml" rel="self" type="application/rss+xml" />
    <item>
      <title>Prayer bpn5732 in ภาษาไทย</title>
      <link>https://devotional.gq/prayer/unsorted/th/bpn5732/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5732/</guid>
      <description>*(สำหรับเด็กทารก) ขอความสรรเสริญจงมีแด่พระองค์ ข้าแต่พระผู้เป็นนายของข้าพเจ้า! โปรดเลี้ยงดูทารกนี้ไว้ในอ้อมอกแห่งความเมตตาปรานีและการบริบาลด้วยความรักของพระองค์ โปรดบำรุงเขาด้วยผลไม้จากพฤกษาสวรรค์ของพระองค์ โปรดอย่ามอบเขาไว้ในความดูแลของผู้ใดนอกจากพระองค์ เนื่องด้วยพระองค์เป็นผู้สร้างเขาขึ้นมาด้วยอำนาจของพระองประสงค์และอานุภาพอันยิ่งใหญ่ที่สุดของพระองค์ ไม่มีพระผู้เป็นเจ้าอื่นใดนอกจากพระองค์ พระผู้ทรงมหิทธานุภาพ พระผู้ทรงรอบรู้ ขอความสรรเสริญจงมีแด่พระองค์ ข้าแต่พระผู้เป็นที่รักยิ่ง โปรดโชยสุคนธรสแห่งความอารีและพระพรอันวิสุทธิ์ของพระองค์มาให้เขา ข้าแต่พระผู้ซึ่งอาณาจักรแห่งนามและคุณลักษณะอยู่ในกำมือของพระองค์ โปรดช่วยให้เขาแสวงหาที่กำบังภายใต้ร่มเงาแห่งพระนามอันประเสริฐสุดของพระองค์ แท้จริงแล้วพระองค์ทรงอานุภาพในการกระทำสิ่งที่พระองค์ปรารถนา และพระองค์คือพระผู้ทรงอำนาจอย่างแท้จริง พระผู้ทรงประเสริฐ พระผู้ทรงอภัยเสมอ พระผู้ทรงการุณย์ พระผู้ทรงเอื้อเฟื้อ พระผู้ทรงปรานี
(Source category: บทอธิษฐานสำหรับเด็กและเยาวชน) (Bahaiprayers.net ID: 5732)</description>
    </item>
    
    <item>
      <title>Prayer bpn5733 in ภาษาไทย</title>
      <link>https://devotional.gq/prayer/unsorted/th/bpn5733/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5733/</guid>
      <description>ข้าแต่พระผู้เป็นนายผู้ไม่มีเปรียบปาน! ขอทรงเลี้ยงดูทารกที่ยังไม่อดนมนี้ไว้ในอ้อมอกแห่งความเมตตารักใคร่ของพระองค์ โปรดปกป้องเขาไว้ในเปลที่ปลอดภัยในความคุ้มครองของพระองค์ และโปรดเลี้ยงดูเขาไว้ในอ้อมแขนแห่งความรักใคร่อันละมุนละไมของพระองค์
(Source category: บทอธิษฐานสำหรับเด็กและเยาวชน) (Bahaiprayers.net ID: 5733)</description>
    </item>
    
    <item>
      <title>Prayer bpn5734 in ภาษาไทย</title>
      <link>https://devotional.gq/prayer/unsorted/th/bpn5734/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5734/</guid>
      <description>ข้าแต่พระผู้เป็นเจ้า! โปรดเลี้ยงดูทารกนี้ไว้ในอ้อมอกแห่งความรักของพระองค์ ให้เขาได้ดื่มน้ำนมจากอกแห่งการบริบาลของพระองค์ โปรดเพาะเลี้ยงพฤกษาชาติที่เพิ่งงอกนี้ไว้ในสวนกุหลาบแห่งความรักของพระองค์ โปรดดลให้เขาเป็นเด็กในอาณาจักรสวรรค์และนำเขาไปสู่แดนธรรม พระองค์ทรงอานุภาพและทรงเมตตา พระองค์คือพระผู้ทรงประทานพร พระผู้ทรงเอื้อเฟื้อ พระผู้เป็นนายแห่งความอารี
(Source category: บทอธิษฐานสำหรับเด็กและเยาวชน) (Bahaiprayers.net ID: 5734)</description>
    </item>
    
    <item>
      <title>Prayer bpn5735 in ภาษาไทย</title>
      <link>https://devotional.gq/prayer/unsorted/th/bpn5735/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5735/</guid>
      <description>(สำหรับเด็กเล็ก) ข้าแต่พระผู้เป็นเจ้า! โปรดอบรมเด็กเหล่านี้ เด็กเหล่านี้คือพฤกษชาติในสวนผลไม้ของพระองค์ คือบุปผาในทุ่งหญ้าของพระองค์ คือดอกกุหลาบในอุทยานของพระองค์ โปรดหลั่งฝนของพระองค์ให้แก่พวกเขา โปรดให้ดวงตะวันแห่งสัจจะส่องแสงมายังพวกเขา โปรดให้สายลมของพระองค์พัดความสดชื่นมาให้พวกเขา เพื่อว่าพวกเขาจะได้รับการอบรม จะได้เติบโตพัฒนาและงามผุดผาด พระองค์คือพระผู้ให้ พระองค์คือพระผู้ทรงเห็นใจ
(Source category: บทอธิษฐานสำหรับเด็กและเยาวชน) (Bahaiprayers.net ID: 5735)</description>
    </item>
    
    <item>
      <title>Prayer bpn5736 in ภาษาไทย</title>
      <link>https://devotional.gq/prayer/unsorted/th/bpn5736/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5736/</guid>
      <description>ข้าแต่พระผู้เป็นนายผู้ทรงเมตตา! เด็กน่ารักเหล่านี้คืองานฝีมือของดัชนีแห่งอำนาจและคือเครื่องหมายอันน่าพิศวงของความยิ่งใหญ่ของพระองค์ ข้าแต่พระผู้เป็นเจ้า! โปรดคุ้มครองเด็กเหล่านี้ โปรดให้พวกเขาได้รับการอบรมและรับใช้มนุษยชาติ ข้าแต่พระผู้เป็นเจ้า! เด็กเหล่านี้คือไข่มุก โปรดให้พวกเขาได้รับการเลี้ยงดูในเปลือกหอยแห่งความเมตตารักใคร่ของพระองค์ พระองค์คือพระผู้ทรงอารี พระผู้ทรงเปี่ยมไปด้วยความรัก
(Source category: บทอธิษฐานสำหรับเด็กและเยาวชน) (Bahaiprayers.net ID: 5736)</description>
    </item>
    
    <item>
      <title>Prayer bpn5737 in ภาษาไทย</title>
      <link>https://devotional.gq/prayer/unsorted/th/bpn5737/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5737/</guid>
      <description>ข้าแต่พระผู้เป็นนาย! โปรดทำให้เด็กเหล่านี้เป็นพฤกษาที่ล้ำเสิศ ให้พวกเขาเติบโตและพัฒนาในอุทยานแห่งพระปฏิญญาของพระองค์ ขอก้อนเมฆแห่งอาณาจักรอับฮา หลั่งความสดชื่นและความงดงามมาให้พวกเขา ข้าแต่พระผู้เป็นนายผู้ทรงเมตตา! ข้าพเจ้าเป็นเด็กน้อยโปรดอุ้มชูให้ข้าพเจ้าได้เข้าไปในอาณาจักรของพระองค์ ข้าพเจ้าติดอยู่กับโลก โปรดให้ข้าพเจ้าเหินสู่สวรรค์ ข้าพเจ้าเป็นชาวโลก โปรดให้ข้าพเจ้าเป็นเจ้าสวรรค์ ข้าพเจ้าไม่แจ่มใสโปรดทำให้ข้าพเจ้าสดใส ข้าพเจ้าหมกหมุ่นทางโลก โปรดให้ข้าพเจ้าฝักใฝ่ในธรรม โปรดให้ข้าพเจ้าแสดงพระพรอันไม่รู้สิ้นของพระองค์ให้ประจักษ์ พระองค์คือพระผู้ทรงอานุภาพ พระผู้ทรงเปี่ยมไปด้วยความรัก
(Source category: บทอธิษฐานสำหรับเด็กและเยาวชน) (Bahaiprayers.net ID: 5737)</description>
    </item>
    
    <item>
      <title>Prayer bpn5738 in ภาษาไทย</title>
      <link>https://devotional.gq/prayer/unsorted/th/bpn5738/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5738/</guid>
      <description>ข้าแต่พระผู้เป็นนายของข้าพเจ้า! ข้าแต่พระผู้เป็นนายของข้าพเจ้า! ข้าพเจ้าเป็นเด็กที่เยาว์วัย โปรดเลี้ยงดูข้าพเจ้าไว้กับอกแห่งความปรานีของพระองค์ โปรดฝึกฝนข้าพเจ้าในอ้อมอกแห่งความรักของพระองค์ โปรดอบรมข้าพเจ้าในโรงเรียนแห่งการนำทางของพระองค์ โปรดพัฒนาข้าพเจ้าภายใต้ร่มเงาแห่งความอารีของพระองค์ โปรดปลดปล่อยข้าพเจ้าออกจากความมืด ให้ข้าพเจ้าได้เป็นประทีปที่สว่างไสว โปรดอย่าให้ความทุกข์มาแผ้วพานข้าพเจ้า โปรดทำให้ข้าพเจ้าเป็นบุษบาในสวนกุหลาบ ให้ข้าพเจ้าเป็นคนรับใช้ ณ ธรณี ประตูของพระองค์ ให้ข้าพเจ้ามีใจที่ชอบธรรม โปรดให้ข้าพเจ้าเป็นเหตุแห่งความอารีสำหรับชาวโลก โปรดสวมศีรษะของข้าพเจ้าด้วยมงกุฎแห่งชีวิตนิรันดร์ แท้จริงแล้วพระองค์คือพระผู้ทรงอานุภาพ พระผู้ทรงอำนาจ พระผู้ทรงเห็น พระผู้ทรงได้ยิน
(Source category: บทอธิษฐานสำหรับเด็กและเยาวชน) (Bahaiprayers.net ID: 5738)</description>
    </item>
    
    <item>
      <title>Prayer bpn5739 in ภาษาไทย</title>
      <link>https://devotional.gq/prayer/unsorted/th/bpn5739/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5739/</guid>
      <description>(สำหรับเยาวชน) ข้าแต่พระผู้เป็นนาย! โปรดดลให้เยาวชนผู้นี้เรืองรอง โปรดประทานพรให้แก่เยาวชนผู้อ่อนแอนี้ โปรดประทานความรู้และเพิ่มพูนกำลังให้แก่เขาทุกรุ่งอรุณ โปรดปกป้องเขาไว้ในที่กำบังแห่งความคุ้มครองของพระองค์ เพื่อว่าเขาจะได้ไม่หลงผิด จะอุทิศตนรับใช้ศาสนาของพระองค์ ชี้แนะผู้มีทิฐิ นำทางผู้เคราะห์ร้าย ปลดปล่อยผู้ถูกคุมขัง ปลุกผู้ประมาทให้มีสติ เพื่อว่าทุกคนจะได้รับพรด้วยการสรรเสริญและระลึกถึงพระองค์ พระองค์คือพระผู้ทรงอำนาจ พระผู้ทรงอานุภาพ
(Source category: บทอธิษฐานสำหรับเด็กและเยาวชน) (Bahaiprayers.net ID: 5739)</description>
    </item>
    
  </channel>
</rss>
