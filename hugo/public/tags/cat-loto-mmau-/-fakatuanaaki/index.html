<!DOCTYPE html>
<html><head>
	<meta charset="utf-8">
	<title>devotional.gq - cat-LOTO-MMAU / FAKATUANAAKI</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-LOTO-MMAU / FAKATUANAAKI</h1>

<a href="../../../tags/">&lt;&lt; Tags</a>

<div id="inner">


<h2 class="list"><a href="../../../prayer/unsorted/tvl/bpn12295/">Prayer bpn12295 in Tuvalu</a></h2>
<p>E faka-lauefa ne au a Tou Igoa, O toku Atua, kae siki atu a te fakafetai kia Koe, O toku Manakoga, pela loa mo te faka-mafai ne Koe au ke lavea llei a te ala tonu o Koe, ko oti ne fakaasi a Tau Faka-pulaaga Lasi i mua o oku mata kae ko oti ne feasoasoani mai kia au ke agai oku mata ki te Aso malulu o Tau Faka-asiiga mo te Kamataga o Tau Faka-tokaaga, ako Au tavini mo Ou tyini ko fuli keatea mai ia Koe.</p><hr />

<h2 class="list"><a href="../../../prayer/unsorted/tvl/bpn12296/">Prayer bpn12296 in Tuvalu</a></h2>
<p>O Koe ko Tou pili mai ko toku manakogaâ€¦
O Koe ko Tou pili mai ko toku loto, ko Tou nofo-mai ko toku fakamoemoega, ko Tena masausauaaga ko toku manakoga, ko Tena fale matagofie ko toku koulu, ko Tena koga nofo k otaku taketi, ko Tena igoa ko toku faka-leiiga masaki, ko Tena alofa ko te mainaaga o toku loto, ko Toku tavini ko toku faka-moemoega tafasili ite maluga! Au e akai totouli kia Koe i Tou Igoa, te la ko oti ne faka-mafai ne Koe latou ko oti ne lavea ne latou a Koe ke eva ki luga ki toe kogaa koga tafasili i te maluga o Tou poto kae fakamaalosi a latou kola e tapuaki kia koe mo te fakamaoni ke olo atu ki luga i kogaa mea o te fale o Au mea-alofa mana, ke fesoasoani mai kia au ke fuli atu oku mata kia Ou mata, kae fakammau oku mata ki luga ia Koe, kae ke faipati au e uiga mo Tou matagogife silisiliese.</p><hr />

<h2 class="list"><a href="../../../prayer/unsorted/tvl/bpn12297/">Prayer bpn12297 in Tuvalu</a></h2>
<p>O te Atua, toku Atua! Ko oti au ne fuli atu i toku salamo kia Koe, kae e tonu a Koe ko te Fakagamalo o agasala, ko te Alofa-Atafai.
O te Atua, toku Atua! Ko oti au ne fuli atu kia Koe, kae e tonu a Koe ko Fakamagalo-Katoatoa, ko te Atafai.
O te Atua, toku Atua! Au ko oti ne piki kit e kafanoa o Tou maumea, kae ia Koe ko te fale sitoa o mea katoa i te lagi mo te lalolagi.</p><hr />

<h2 class="list"><a href="../../../prayer/unsorted/tvl/bpn12298/">Prayer bpn12298 in Tuvalu</a></h2>
<p>Ko te matagofie e io Koe, O te Aliki toku Atua! Au e akai fakamolemole kia Koe mai ia Ia Tela ko Tou Igoa Tafasili i te Lasi, Te la ko oti ne pokotia kii loa ne Au mea faiite kae fakase a Tau mea tonu, kae Tela ne toe faopopo mai a te fanoanoa tela e seai se laulaufaiva e mafai ne ia o fakamatala, ke talia mai ko au ke mafai o masaua a Koe kae fakamanatu a Tou tavaeega i aso konei ko la a tino katoa ko fulitua mai i Tou gali, ko oti ne faka-kinau mo Koe, kae fulitua fakamasei mai ia Ia Tela ko te Fakaasi o Tau Fakatokaaga.</p><hr />

<h2 class="list"><a href="../../../prayer/unsorted/tvl/bpn12299/">Prayer bpn12299 in Tuvalu</a></h2>
<p>Tavaeega e ia Koe, O te Aliki, toku Fagasele Tafasili i te Llei! Fai aka au ke tummau i Tau Faka-tokaaga, kae talia ko au ke lau i loto ia latou ko la e seki ofa ne latou a Tau Feagaiiga io me e tautali i atua o olotou fakatau fapaupau. Faka mafai aka au, tena, ke maua soku nofoaga i te mea tonu o Tou nofo-mai, tuku mai ki luga ia au a se vaega foliki o Tou alofa-kaimalie kae fakasaoloto mai au ke ulu atu ki loto i Ou tavini galue ko la e seai se mataku ia latou io me maua ne latou a se fanoanoa.</p><hr />

<h2 class="list"><a href="../../../prayer/unsorted/tvl/bpn12300/">Prayer bpn12300 in Tuvalu</a></h2>
<p>Tavaeega mo te matagofie e ia Koe, O te Atua! Talia mai ko te aso e oko atu i ei ki Tou nofo-mai mana ko pilipili mai. Fakafiafia a omotou loto mai I te maalosi o Tou alofa mo te fiafia llei, kae tuku mai ki luga ia matou a te lotommau ko te mea ko matou k lotomalie o tuku katoatoa atu ki Tou Finagalo mo Tau Fakatonuuga. E tonu, a Tou poto e aofia i ei a mea katoa ko oti ne faiite ne Koe mo mea katoa e seki faitegia, pe la foki mo Tou mafi tafasili i te maluga kae malifalifa o so se mea ko oti ne kalagagia io me e seki kalagagia ke isi.</p><hr />

<h2 class="list"><a href="../../../prayer/unsorted/tvl/bpn12301/">Prayer bpn12301 in Tuvalu</a></h2>
<p>O te Aliki toku Atua! Fesoasoani ki Au fagasele ke mautaki i Tau Talitonuuga, ke sassale i Ou auala, ke piki-mau ki Tau Fakatokaaga. Avatu kia latou a Tou alofa-kaimalie ke teke atu a faka-osoosooga o te fili mai i latou eloa mo manakoga o latou, ke tautali latou i te mainaaga faka-telagi o Tau takitakiiga. Ko Koe te Maalosi, te Alofa-Kaimalie, te Ola ia Ia eloa, ko e Ave-mea-alofa, ko te Alofa-Atafai, ko te Mafi-Katoatoa, ko te Lava-Katoatoa.</p><hr />

<h2 class="list"><a href="../../../prayer/unsorted/tvl/bpn12302/">Prayer bpn12302 in Tuvalu</a></h2>
<p>O ko Koe, toku Atua, Te la e takitaki a ia te la e salasala ki te auala te la e fano tonu, Te la e fakasao mai a tino galo mo latou e tauaso mai i kaiga o te seoli, Ko Koe Te la e tuku ifo ki lua i latou ko la e amio fakamaoni a alofaaga mo mea-alofa, Te la e puipui a latou ko la e mataku i loto i Tau lafiiga e se mafai o maofa, Te la e tali, mai i Tou sikulagi tafasili i te maluga, a te tagi o latou e tagi atu kia Koe.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
