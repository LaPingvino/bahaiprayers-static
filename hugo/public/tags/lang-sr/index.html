<!DOCTYPE html>
<html><head>
	<meta charset="utf-8">
	<title>devotional.gq - lang-sr</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-sr</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/sr/bpn10733/">Prayer bpn10733 in Srpski српски</a></h2>
<p>O Ti Plemeniti, Svemogući , pred tronom milosrđa preklinjemo Te za milost za naše grehe; milost za veliko uništenje života, za krv prolivenu na Balkanu, decu pretvorenu u siročad, majke koje izgubiše sinove, sinove koji ostaše bez očeva, gradove koji su uništeni, srca preplavljena krvlju, mnoge prolivene suze i mnoge uznemirene duhove! O Gospode budi milosti, ugasi taj duh rata, tu proždiruću vatru, taj užas, ukloni tu sumornu tminu sa lica zemlje.</p><hr />

<h2 class="list"><a href="../../prayer/unsorted/sr/bpn10734/">Prayer bpn10734 in Srpski српски</a></h2>
<p>*Mlada i mladoženja, svaki za sebe, izgovaraju sledeći stih kao bračnu zakletvu u prisustvu najmanje dva svedoka odobrenih od strane Duhovne skupštine, kao što je utvrđeno u Kitabi Akdasu (Najsvetijoj knjizi):
*˝ Mi ćemo se, uistinu, svi pokoravati Volji Božijoj.˝
O moj Gospode, O moj Gospode! Ove dve blistave sfere venčane su u Tvojoj ljubavi, udružene u služenju Tvom Svetom Pragu, sjedinjene u pomaganju Tvojoj Veri. Učini da ovaj brak bude poput nanizanih svetala Tvoje preplavljujuće milosti, O moj Gospode Svemilosrdni, i sjajnih zraka Tvoje darežljivosti, O Ti Dobročinivi, Svedajući, da bi se ovo veliko stablo razgranalo izdancima zelenim i naprednim hranjeno darovima koji sipaju iz oblaka Tvoje milosti.</p><hr />

<h2 class="list"><a href="../../prayer/unsorted/sr/bpn10735/">Prayer bpn10735 in Srpski српски</a></h2>
<p>O Bože, vodi me, zaštiti me, načini od mene blistavu svetiljku i sjajnu zvezdu. Ti si Silan i Moćan.
(Source category: DECA) (Bahaiprayers.net ID: 10735)</p><hr />

<h2 class="list"><a href="../../prayer/unsorted/sr/bpn10736/">Prayer bpn10736 in Srpski српски</a></h2>
<p>O dobri Gospode! Ova divna deca su rukotvorina koju su ispleli prsti Tvoje sile, i čudesni znaci Tvoje veličine. O Bože! Zaštiti ovu decu, milostivo pomozi da dobiju obrazovanje i osposobi ih da služe čovečanstvu. O Bože! Ova su deca biseri, neka budu odgajana u školjki Tvoje ljubavi i dobrote.
Ti si Darežljivi, Koji Sve Voliš.
(Source category: DECA) (Bahaiprayers.net ID: 10736)</p><hr />

<h2 class="list"><a href="../../prayer/unsorted/sr/bpn10737/">Prayer bpn10737 in Srpski српски</a></h2>
<p>O Ti dobri Gospode! Sa horizonta nezavisnosti doneo si duše, koje poput sjajnog meseca obasjaše prostore srca i duše, i slobodne od atributa sveta postojanja pohitaše ka carstvu besmrtnosti. Kapima okeana Svoje ljubavi kvasio bi često vrtove njihovih srca sve dok ne bi zadobili neuporedivu svežinu i lepotu. Sveti dah Tvog božanskog jedinstva širio se nadaleko, sipajući svoju slast po celom svetu, opojnim mirisom ispunjavajući predele zemaljske.
Podigni onda, O duhu Čistote, duše koje će poput tih posvećenih bića postati slobodne i čiste, ukrasiti svet bivstvovanja odorom novom i čudesnim odelom, koje neće tražiti ništa osim Tebe, niti koračati stazom drugom osim one koja je po Tvojoj volji, niti zboriti išta osim tajanstava Tvoje Vere.</p><hr />

<h2 class="list"><a href="../../prayer/unsorted/sr/bpn10738/">Prayer bpn10738 in Srpski српски</a></h2>
<p>Stvori u meni čisto srce, O moj Bože, i obnovi mi mirnu savest, O moja Nado! Osnaži me svojim moćnim duhom da služim Tvom Cilju, O moj Najvoljeniji, i veličanstvenim svetlom mi razotkri Svoju stazu, O Ti za kojim čeznem! Nenadmašnom silom uzdigni me u nebesa gde vlada Tvoja svetost, O Izvorištu mog bića, i razgali me lahorom koji dopire iz Tvoje večnosti, O Ti Koji si moj Bog! Neka me Tvoje neprekidne melodije ispune spokojem, O moj Sadruže, i neka me raskošna lepota Tvog drevnog lika izbavi od svega i veže samo za Tebe, O moj Učitelju, i neka mi vest o otkrovenju Tvoje nepromenljive Suštine donese radost, O Ti Koji si najočevidniji i najskriveniji!</p><hr />

<h2 class="list"><a href="../../prayer/unsorted/sr/bpn10739/">Prayer bpn10739 in Srpski српски</a></h2>
<p>O moj Gospode! Daj da se hranim Tvojom lepotom, i da se napojim Tvojim prisustvom, da se nadam da Ti udovoljim, da moja dela zavrede Tvoju hvalu, da mi pomen na Tebe bude sadrug, Tvoje silno carstvo pomoć, i Tvoj stan moje prebivalište, i da mi dom bude ono sedište koje si Ti uzvisio, nedosežno onima koji kao da su velom odeljeni od tebe.
Ti si, odista, Svemoćni, Najdivniji, Najmoćniji.</p><hr />

<h2 class="list"><a href="../../prayer/unsorted/sr/bpn10740/">Prayer bpn10740 in Srpski српски</a></h2>
<p>Daj da se napojim na miomirisnim potocima Tvoje večnosti , O moj Bože, i dopusti da kušam plodove sa drveta Tvog bivstvovanja, O moja Nado! Sa kristalno čistih izvora Tvoje ljubavi dozvoli mi da ispijam, O Veličanstveni, i da boravim pod senkom Tvog večnog proviđenja, O moja Svetlosti! Da lutam po livadama koje su Tebi blizu, u Tvom prisustvu, O moj Voljeni, i da sedim s desne strane Tvog milosrdnog trona, O moja Žudnjo!</p><hr />

<h2 class="list"><a href="../../prayer/unsorted/sr/bpn10741/">Prayer bpn10741 in Srpski српски</a></h2>
<p>O Bože! Osveži mi i razgali dušu. Očisti mi srce. Prosvetli me da spoznam svoje moći. Sve svoje poslove polažem u Tvoje ruke. Ti si mi Vodič i Utočište. Više neću biti nesrećan i pun jada; bivstvovaću u zadovoljstvu i sreći. O Bože! Više neću biti pun nemira, niti ću dopustiti da me muče brige. Neću biti zaokupljen neprijatnim stvarima u životu.
O Bože! Ti si mi veći prijatelj no što sam ja samome sebi.</p><hr />

<h2 class="list"><a href="../../prayer/unsorted/sr/bpn10742/">Prayer bpn10742 in Srpski српски</a></h2>
<p>O moj Gospode, Voljeni moj, moja Žudnjo! Budi mi prijatelj u samoći i sadrug u izgnanstvu. Ukloni moju tugu. Uputi me kako da se posvetim Tvojoj lepoti. Da se povučem od svega i okrenem samo Tebi. Primami me mirisima svetosti. Omogući mi da se u Tvom Carstvu povežem sa onima koji su se odrekli svega sem Tebe, koji čeznu da Ti služe na Tvom svetom pragu i koji rade na ostvarenju Tvog Cilja.</p><hr />

<h2 class="list"><a href="../../prayer/unsorted/sr/bpn10743/">Prayer bpn10743 in Srpski српски</a></h2>
<p>O Samilosni Bože! Hvala Ti što si me probudio i osvestio. Podario si mi oči koje vide i uši koje čuju; poveo si me do Svog Carstva i usmerio me ka Tvojoj Stazi. Pokazao si mi ispravan put i uveo me u Barku Izbavljenja. O Bože! Daj da budem postojan i čvrst u veri. Zaštiti me od nasilnih iskušenja, zakloni me i sačuvaj iza čvrstih bedema u tvrđavi Tvog Zaveta i Tvoje Oporuke.</p><hr />

<h2 class="list"><a href="../../prayer/unsorted/sr/bpn10744/">Prayer bpn10744 in Srpski српски</a></h2>
<p>O Bože! O Bože! Evo jedne ptice slomljenog krila čiji je let veoma spor – pomozi joj, da može da se vine ka vrhuncima blagostanja i spasenja, da na krilima stigne do nepomućene radosti i sreće, leteći kroz neograničen prostor. Neka se njen poj, posvećen Tvom Višnjem Imenu, zaori na sve strane, neka donese ushit svima koji čuju taj poziv, i neka zasijaju oči svima koji ugledaju putokaze!
O Gospode! Ja sam bez ikog, usamljen i bedan.</p><hr />

<h2 class="list"><a href="../../prayer/unsorted/sr/bpn10745/">Prayer bpn10745 in Srpski српски</a></h2>
<p>O moj Bože, pomozi svom slugi da uzdigne Reč, i da odbaci svaku taštinu i laž, da ustanovi istinu, da širom sveta prenosi svete stihove, otkriva divote, i da podstakne buđenje jutarnje svetlosti u srcima pravednika. Ti si, zaista, Velikodušni, Onaj Koji prašta.
(Source category: DUHOVNE OSOBINE) (Bahaiprayers.net ID: 10745)</p><hr />

<h2 class="list"><a href="../../prayer/unsorted/sr/bpn10746/">Prayer bpn10746 in Srpski српски</a></h2>
<p>*Kadagod uđete u salu za savetovanje, izgovorite ovu molitvu srcem koje bije ljubavlju prema Bogu i jezikom pročišćenim od svega osim Njegovog pomena, kako bi vam Svemoćni milostivo pomogao da ostvarite vrhunsku pobedu.
O, Ti, Gospode Kraljevstva! Dok su naša tela okupljena ovde, naša očarana srca, pak, uznesena su ljubavlju Tvojom, a mi smo nošeni zracima sjaja Tvoga blještavog lika. Iako smo slabi, iščekujemo otkrovenja Tvoje moći i snage. Iako smo siromašni , bez dobara i sredstava, ipak uzimamo blago iz riznice Tvoga Kraljevstva.</p><hr />

<h2 class="list"><a href="../../prayer/unsorted/sr/bpn10747/">Prayer bpn10747 in Srpski српски</a></h2>
<p>U mnogim se sleđenim srcima, O moj Bože, razbuktala vatra Tvoje Vere, i mnoge usnule probudi umilni zvuk Tvog glasa. Koliko li je neznanaca koji potražiše utočište u hladu drveta Tvog jedinstva, i kako su brojni žedni koji izgaraše za izvorištem Tvojih živih voda u danima Tvojim!
Blago onome ko se usmeri ka Tebi, i pohita da stigne do Svanuća svetlosti Tvoga lica. Blago onome koji se svim srcem uputi ka Mestu Svanuća Tvog Otkrovenja i Izvorištu Tvog Nadahnuća.</p><hr />

<h2 class="list"><a href="../../prayer/unsorted/sr/bpn10748/">Prayer bpn10748 in Srpski српски</a></h2>
<p>O Gospode! Tebi se obraćam za utočište, i ka svim Tvojim znacima usmeravam srce. O Gospode! Na putu ili u svom domu, zauzet svojim zanimanjem ili radom, svu veru polažem u Tebe. Pruži mi zato dovoljno pomoći, tako da budem nezavistan od svih stvari, O Ti čija je milost nenadmašna! Podari mi moj udeo, O Gospode, prema svom nahođenju, i neka budem zadovoljan sa ma kakvom sudbom koju si za mene odredio.</p><hr />

<h2 class="list"><a href="../../prayer/unsorted/sr/bpn10749/">Prayer bpn10749 in Srpski српски</a></h2>
<p>Učvrsti nam korake, O Gospode, na Tvojoj stazi i osnaži nam srca u poslušnosti Tebi. Upravi nam lica ka Lepoti Tvoje jedinstvenosti i razgali nam grudi nagoveštajima Tvog Božanskog Zajedništva. Ukrasi nam tela ruhom svoje darežljivosti, ukloni s naših očiju koprenu greha i pruži nam pehar Svoje milosti; da suština svih bića može da Ti peva hvalospeve, zagledana u viziju Tvoje veličine. Ukaži se, dakle, O Gospode, milostivom porukom i tajanstvom Svog Božanskog Bića, da nam se duše ispune svetim ushitom molitve – molitve, koja će se uzdići iznad reči i slova i prevazići žamor slogova i glasova – tako da se sve stvari sliju u ništavilo pred otkrovenjem Tvog sjaja.</p><hr />

<h2 class="list"><a href="../../prayer/unsorted/sr/bpn10750/">Prayer bpn10750 in Srpski српски</a></h2>
<p>O Bože, moj Bože! Zaklinjem te, Okeanom Tvojih isceliteljskih moći, i sjajnom zvezdom Danicom Tvog milosrđa, i Tvojim Imenom kojem se pokoravaju Tvoje sluge, i sveprožimajućom snagom Tvoje najuzvišenije Reči, i silom Tvog najdivnijeg Pera, i Tvojom milošću, koja je prethodila stvaranju svega što obitava na nebu i na zemlji, pročisti me vodom svoje dobrote, speri sa mene svaku nesreću i bolest, svaku slabost i nemoć.
Ti vidiš, O moj Gospode, molioca koji čeka pred vratima Tvoje darežljivosti, onoga koji je svu svoju nadu položio u Tebe, držeći se za uže Tvoje plemenitosti.</p><hr />

<h2 class="list"><a href="../../prayer/unsorted/sr/bpn10751/">Prayer bpn10751 in Srpski српски</a></h2>
<p>Tvoje me ime isceljuje, O moj Bože, i pomen na Tebe me leči. Tvoja blizina je meni uzdanje, i ljubav prema Tebi moj je sadrug. Milost koju mi ukazuješ je moje ozdravljenje i potpora u ovom i u narednom svetu. Ti si, uistinu, Najvelikodušniji, Sveznajući, Najmudriji.
(Source category: ISCELJENJE) (Bahaiprayers.net ID: 10751)</p><hr />

<h2 class="list"><a href="../../prayer/unsorted/sr/bpn10752/">Prayer bpn10752 in Srpski српски</a></h2>
<p>O moj Bože! O moj Bože! Sjedini srca Svojih slugu, i otkri im Svoju veliku nameru. Neka slede Tvoje zapovesti i drže se Tvog zakona. Pomozi im, o Bože, u njihovom pregalaštvu, i daj im snage da Te služe. O Bože! Ne prepuštaj ih samima sebi. Neka im svetlost Tvog znanja vodi korake, obraduj im srca Svojom ljubavlju. Uistinu , Ti si im Pomagalac i Gospod.
(Source category: JEDINSTVO) (Bahaiprayers.net ID: 10752)</p><hr />

<h2 class="list"><a href="../../prayer/unsorted/sr/bpn10753/">Prayer bpn10753 in Srpski српски</a></h2>
<p>Neka Bog dâ da svetlost jedinstva obavije čitavu planetu, i da se pečat, &ldquo;Ovo je Carstvo Božije&rdquo;, utisne na čelo svih naroda.
(Source category: JEDINSTVO) (Bahaiprayers.net ID: 10753)</p><hr />

<h2 class="list"><a href="../../prayer/unsorted/sr/bpn10754/">Prayer bpn10754 in Srpski српски</a></h2>
<p>O Ti dobri Gospode! Ti si sazdao čitavo čovečanstvo od iste loze. Ti si naložio da svi treba da pripadaju jednoj porodici. U Tvom Svetom Prisustvu svi su Tvoje sluge, i čitav ljudski rod nalazi utočište u Tvom Svetilištu; svi su se okupili oko Tvoje Izdašne Trpeze; svi su obasjani svetlom Tvog Proviđenja. O Bože! Ti si dobar prema svima, sve opskrbljuješ, svima pružaš sklonište, svima darivaš život. Ti si svakog ponaosob obdario talentima i sposobnostima, i svi su zagnjureni u Okean Tvoje Milosti.</p><hr />

<h2 class="list"><a href="../../prayer/unsorted/sr/bpn10755/">Prayer bpn10755 in Srpski српски</a></h2>
<p>O Bože! Mi smo slabi; daj nam snage. Siromašni smo; podari nam Svoje neizmerno blago. Bolesni smo; pošalji nam Svoje božansko isceljenje. Nemoćni smo; daj nam udeo Svoje nebeske moći. O Gospode! Omogući nam da budemo od koristi u ovom svetu; oslobodi nas sebičnosti i žudnje. O Gospode! Podrži nas svojom ljubavlju i uputi nas kako da volimo čitavo čovečanstvo. Osnaži nas u službi ljudima širom sveta, da budemo sluge Tvojih slugu, da možemo da volimo sva Tvoja stvorenja i osetimo saosećanje za sve Tvoje narode.</p><hr />

<h2 class="list"><a href="../../prayer/unsorted/sr/bpn10756/">Prayer bpn10756 in Srpski српски</a></h2>
<p>O Bože! Uistinu smo se okupili ovde gde se širi miris Tvoje ljubavi. Okrenuli smo se ka Tvom carstvu. Ne treba nam ništa osim Tebe i ne žudimo ni za čim drugim osim da udovoljimo Tvojoj dobroti. O Bože! Neka ova hrana bude Tvoja mana sa nebesa i neka ovo okupljanje bude zbor Tvojih vrhovnika. Neka oni prouzrokuju da oživi ljubav u svim ljudima i neka budu izvorište prosvetljenja za ljudsku rasu.</p><hr />

<h2 class="list"><a href="../../prayer/unsorted/sr/bpn10757/">Prayer bpn10757 in Srpski српски</a></h2>
<p>Probudio sam se u Tvom utočištu, O moj Bože, a priliči onome koji za tim utočištem čezne, da boravi u Svetilištu Tvoje zaštite i u Tvrđavi Tvoje odbrane. Prosvetli moje unutrašnje biće, O moj Gospode, raskošnim sjajem Svanuća Tvog Otkrovenja, baš kao što si blagonaklono obasjao moje telo jutarnjom svetlošću.
(Source category: JUTRO) (Bahaiprayers.net ID: 10757)</p><hr />

<h2 class="list"><a href="../../prayer/unsorted/sr/bpn10758/">Prayer bpn10758 in Srpski српски</a></h2>
<p>O moj Bože, moj Učitelju, Odredištu za kojim žudim! Ovaj Tvoj sluga čezne da zaspi u skloništu Tvoje milosti, i da otpočine ispod baldahina Tvoje božanske dobrote, preklinjući Te da se o njemu brineš i da ga zaštitiš. Molim Te, O moj Gospode, tako Ti Tvog oka koje ne spava, da čuvaš moje oči, da ne bi gledale ni u šta osim u Tebe. Izoštri mi, dakle, vid, da bi oči mogle da razaznaju Tvoje znake, i ugledaju Horizont Tvog Otkrovenja.</p><hr />

<h2 class="list"><a href="../../prayer/unsorted/sr/bpn10759/">Prayer bpn10759 in Srpski српски</a></h2>
<p>*&ldquo;O Tragaoče za Istinom! Ako želiš da Bog otvori tvoje oko, moraš mu se obratiti, moliti se i savetovati se s Njim u ponoć, izgovarajući:&rdquo; –
O Gospode! Upravio sam lice prema Tvom Carstvu jedinstva i uronio sam u more Tvog milosrđa. O Gospode, prosvetli moj vid, da ugledam Tvoje svetiljke u ovoj tamnoj noći, i obraduj me vinom svoje ljubavi u ovo divno doba. O Gospode, pomozi mi da čujem Tvoj poziv, i otvori preda mnom vratnice svojih nebesa, da mogu da vidim svetlost Tvoje slave i da me očara Tvoja lepota.</p><hr />

<h2 class="list"><a href="../../prayer/unsorted/sr/bpn10760/">Prayer bpn10760 in Srpski српски</a></h2>
<p>Ja sam onaj, O moj Gospode, koji je okrenuo lice ka Tebi, i utemeljio svoju nadu na Tvojoj čudesnoj milosti i otkrovenjima Tvoje dobrote. Molim Ti se da ne dozvoliš da odem razočaran sa praga Tvog milosrđa, i da me ne ostaviš na nemilost onima koje si Ti stvorio, a koji su odbacili Tvoj Cilj. Ja sam, O moj Bože, Tvoj sluga i sin Tvoga sluge. Prihvatio sam Tvoju istinu u Tvojim danima, i usmerio korake ka obalama Tvoje jednosti, priznajući Tvoju jedinstvenost, obznanjujući Tvoje jedinstvo, i nadajući se Tvom oprostu i pomilovanju.</p><hr />

<h2 class="list"><a href="../../prayer/unsorted/sr/bpn10761/">Prayer bpn10761 in Srpski српски</a></h2>
<p>Hvalimo Te, O Gospode. Oprosti nam naše grehe, smiluj se na nas i pomozi nam da se vratimo Tebi. Ne daj da se oslonimo na ma šta drugo osim na Tebe, i udostoji nas, svojom dobrotom, onoga što Ti voliš i želiš i što Tebi dolikuje. Uzvisi one koji su uistinu verovali i daj im svoj milosrdni oproštaj. Ti si zaista Pomoć u Opasnosti, Samosvojni.
(Source category: OPROŠTAJ) (Bahaiprayers.net ID: 10761)</p><hr />

<h2 class="list"><a href="../../prayer/unsorted/sr/bpn10762/">Prayer bpn10762 in Srpski српски</a></h2>
<p>O, Ti milostivi Gospode! Ti si utočište za sve svoje sluge. Znaš tajne i svestan si svih stvari. Mi smo svi nemoćni, a Ti si Silni, Svemoćni. Mi smo svi grešnici, a Ti si Onaj Koji prašta grehe, Milosrdni, Saosećajni. O Gospode! Ne obaziri se na naše mane. Odnosi se prema nama u skladu sa svojom milošću i dobrotom. Naše su mane brojne, ali okean Tvog praštanja je bezgraničan. Naši su nedostatci ozbiljni, ali jasno vidimo dokaze Tvoje pomoći i potpore.</p><hr />

<h2 class="list"><a href="../../prayer/unsorted/sr/bpn10763/">Prayer bpn10763 in Srpski српски</a></h2>
<p>O Gospode! Osposobi sve narode na zemlji da zadobiju pristup Raju Tvoje Vere, tako da nijedno stvorenje ne ostane izvan granica Tvog odobrenja. Od pamtiveka si Ti bio moćan da činiš kako Ti je drago i natpojavan iznad svega što poželiš.
(Source category: PODUČAVANJE) (Bahaiprayers.net ID: 10763)</p><hr />

<h2 class="list"><a href="../../prayer/unsorted/sr/bpn10764/">Prayer bpn10764 in Srpski српски</a></h2>
<p>O Gospode! Otvori vrata, daj sredstva, pripremi put, učini stazu bezbednom da budemo vođeni ka onim dušama čija su srca spremna za Tvoju Veru i da one budu vođene do nas. Uistinu, Ti si Milostivi, Najdarežljiviji, Svemoćni.
(Source category: PODUČAVANJE) (Bahaiprayers.net ID: 10764)</p><hr />

<h2 class="list"><a href="../../prayer/unsorted/sr/bpn10765/">Prayer bpn10765 in Srpski српски</a></h2>
<p>O moj Bože! Molim Te Tvojim najslavnijim imenom, da mi pomogneš u onim poduhvatima koji će omogućiti da Tvoje sluge budu uspešne, i da Tvoji gradovi cvetaju. Ti, uistinu, imaš moć nad svim stvarima!
(Source category: POMOĆ) (Bahaiprayers.net ID: 10765)</p><hr />

<h2 class="list"><a href="../../prayer/unsorted/sr/bpn10766/">Prayer bpn10766 in Srpski српски</a></h2>
<p>O Ti Čije je lice predmet mog obožavanja, Čija je lepota meni utočište, Čije je prebivalište moj cilj, Čijoj se pohvali nadam, Čije je proviđenje meni sadrug, Čija je ljubav uzrok mog postojanja, Čiji je pomen meni uteha, Čiju blizinu priželjkujem, Čije prisustvo je moja najdraža želja i najviše stremljenje, preklinjem Te da mi ne uskratiš ono što si odredio za izabranike među Svojim slugama. Opskrbi me, dakle, blagodetima ovog sveta i narednog.</p><hr />

<h2 class="list"><a href="../../prayer/unsorted/sr/bpn10767/">Prayer bpn10767 in Srpski српски</a></h2>
<p>Gospode! Ništavni smo mi, podari nam naklonost Svoju; siroti smo, daruj nam deo Svog okeanskog bogatstva; nemamo šta nam treba, Ti nas zadovolji; uniženi smo, daj nam Svoju slavu. Ptice na nebu i zveri na polju svakoga dana primaju hranu od Tebe, i sva bića imaju udela u Tvojoj brizi i blagonaklonosti.
Ne lišavaj ovog nejakog stvora Svoje čudotvorne milosti i tako Ti sile Tvoje, udostoji ovu bespomoćnu dušu Svoje darežljivosti.</p><hr />

<h2 class="list"><a href="../../prayer/unsorted/sr/bpn10768/">Prayer bpn10768 in Srpski српски</a></h2>
<p>Ne uklanjaj, O Gospode, prazničnu trpezu koja je razastrta u Tvoje Ime, i ne utrnjuj plamen koji je razgorela Tvoja neuništiva vatra. Ne zaustavljaj tok svoje žive vode, koja žubori pesmom Tvoje slave i Tvoga pomena, i ne lišavaj svoje sluge miomirisa Tvoje slatke hrane koja odiše dahom Tvoje ljubavi.
Gospode! Preobrazi bolne brige svojih posvećenika u olakšanje, njihove patnje u utehu, njihova poniženja u slavu, njihovu tugu u blaženu radost, O Ti koji svojom rukom upravljaš čitavim ljudskim rodom!</p><hr />

<h2 class="list"><a href="../../prayer/unsorted/sr/bpn10769/">Prayer bpn10769 in Srpski српски</a></h2>
<p>*Ovo je molitva za sve bahajce starije od petnaest godina.To je jedina obavezna molitva koja se izgovara u kongregaciji; govori je jedan vernik dok ostali stoje.Kod ove molitve nije potrebno okrenuti se prema Kibli.
O, Bože moj! Ovo je sluga Tvoj i sin Tvoga sluge koji je verovao u Tebe i znamenja Tvoja i upravio svoje lice ka Tebi, posve odvojen od svega osim Tebe. Ti si, vaistinu, od svih koji iskazuju milost najmilosrdniji.</p><hr />

<h2 class="list"><a href="../../prayer/unsorted/sr/bpn10770/">Prayer bpn10770 in Srpski српски</a></h2>
<p>O moj Bože! O Ti, koji praštaš grehe! Darodavče! Ti Koji odagnavaš patnju! Iskreno Ti se molim da oprostiš grehe onima koji su napustili svoje fizičko ruho i vinuli se u duhovni svet.
O moj Gospode! Očisti ih od prestupa, rasprši njihovu tugu, i njihovu tamu preobrati u svetlost. Uvedi ih u vrt sreće, operi ih najčistijom vodom, i daj im da ugledaju Tvoj sjaj na najvišoj gori.
(Source category: ZA PREMINULE) (Bahaiprayers.</p><hr />

<h2 class="list"><a href="../../prayer/unsorted/sr/bpn10771/">Prayer bpn10771 in Srpski српски</a></h2>
<p>O Bože, moj Bože! Krenuo sam od kuće, držeći se čvrsto za uže Tvoje ljubavi, i potpuno sam se prepustio Tvojoj brizi i zaštiti. Tako Ti Tvoje sile, kojom si štitio svoje miljenike od zabludelih i izopačenih, i od svakog svojevoljnog tiranina, i od svakog grešnog vinovnika koji je zalutao i odaljio se od Tebe, da me svojom dobrotom i svojom milošću čuvaš. Svojom silom i moćima omogući mi, dakle, da se vratim kući.</p><hr />

<h2 class="list"><a href="../../prayer/unsorted/sr/bpn10772/">Prayer bpn10772 in Srpski српски</a></h2>
<p>Ti vidiš, O Gospode, naše ruke uzdignute u molitvi ka nebu Tvoje blagonaklonost i darežljivost. Napuni bogatstvima Svoje izdašne dobrote i naklonosti. Oprosti nam, i oprosti našim očevima i majkama, i ispuni nam želje šta god da smo zatražili iz okeana Tvog milosrđa i Božanske velikodušnosti. Prihvati, O Voljeni, sva dela koja učinismo na Tvojoj stazi. Ti si, odista, Najsilniji, Najuzvišeniji, Neuporedivi, Jedinstveni, Onaj koji prašta, Milostivi.
(Source category: RODITELJI) (Bahaiprayers.</p><hr />

<h2 class="list"><a href="../../prayer/unsorted/sr/bpn10773/">Prayer bpn10773 in Srpski српски</a></h2>
<p>Sva slava, O moj Bože, pripada Tebi Koji si Izvor svega divnog i uzvišenog, veličine i časti, carstva i vladavine, dostojanstva i milosti, strahopoštovanja i moći. Koga god hoćeš, možeš privući u svoj Nepregledni Okean, i kome god želiš možeš dodeliti čast da prepozna Tvoje Najdrevnije Ime. Niko od onih koji obitavaju na nebesima i na zemlji, ne može se odupreti delovanju Tvoje vrhovne Volje. Od vajkada Ti vladaš svim stvorenim bićima, i nastavićeš zauvek da sprovodiš svoju vlast nad svime što postoji.</p><hr />

<h2 class="list"><a href="../../prayer/unsorted/sr/bpn10774/">Prayer bpn10774 in Srpski српски</a></h2>
<p>*Obaveza vam je da održavate Svetkovinu jednom u svakom mesecu, pa makar da samo voda bude poslužena, Bog je uistinu namerio da zajedno okupi ljudska srca, pa makar to zahtevalo sva sredstva koja postoje na zemlji i na nebu.
*(Kitabi Akdas)
*….Pre nego što uđete na okupljanje zajednice oslobodite se svega što nosite na srcu, oslobodite misli i um od svega osim Boga, i obratite se svom srcu.Tako da svi mogu da učine da ovo bude skup ljubavi,da bude uzrok prosvetljenja, skup privlačnosti među srcima okružen Svetlostima Nebeskog Skupa,i da biste se okupili u najvećoj ljubavi.</p><hr />

<h2 class="list"><a href="../../prayer/unsorted/sr/bpn10775/">Prayer bpn10775 in Srpski српски</a></h2>
<p>Slavljen si Ti, O Gospode moj Bože! Svaki čovek koji je imao duhovni uvid priznaje Tvoju vrhovnu vlasti i Tvoje kraljevstvo, i svako pronicljivo oko opaža Tvoje veličanstvo i Tvoju neodoljivu silu. Vetrovi iskušenja ne mogu zadržati one koji uživaju u Tvojoj blizini, niti ih sprečiti da uprave lica ka horizontu Tvog sjaja. Bure koje ih stavljaju na probu neće uspeti da odvrate niti osujete one koji su potpuno posvećeni izvršenju Tvoje volje, i oni će stići do Tvog dvora.</p><hr />

<h2 class="list"><a href="../../prayer/unsorted/sr/bpn10776/">Prayer bpn10776 in Srpski српски</a></h2>
<p>Ima li ikog sem Boga ko može ukloniti nedaće? Recite: Hvala Bogu! On je Bog! Svi su Njegove sluge, i svi se pokoravaju Njegovoj zapovesti!
(Source category: TEŠKOĆE) (Bahaiprayers.net ID: 10776)</p><hr />

<h2 class="list"><a href="../../prayer/unsorted/sr/bpn10777/">Prayer bpn10777 in Srpski српски</a></h2>
<p>Recite: Bog je dovoljan u svim stvarima i iznad svih stvari, i ništa na nebesima ili na zemlji ne može zadovoljiti, sem Boga. Odista, On je u samome sebi Znalac, Održitelj, Svemogući.
(Source category: TEŠKOĆE) (Bahaiprayers.net ID: 10777)</p><hr />

<h2 class="list"><a href="../../prayer/unsorted/sr/bpn10778/">Prayer bpn10778 in Srpski српски</a></h2>
<p>Zaklinjem Te Tvojom silom, O moj Bože! Neka mi ništa ne naudi u trenucima iskušenja, i kada sam nesmotren, nadahnućem Svojim vrati me na pravi put. Ti si Bog, imaš moć da činiš sve što poželiš. Niko se ne može odupreti Tvojoj Volji, niti osujetiti Tvoju Nameru.
(Source category: TEŠKOĆE) (Bahaiprayers.net ID: 10778)</p><hr />

<h2 class="list"><a href="../../prayer/unsorted/sr/bpn10779/">Prayer bpn10779 in Srpski српски</a></h2>
<p>O Gospode! Ti uklanjaš svaku patnju i izbavljaš od svakog jada. Ti si Onaj Koji odagna svu tugu i oslobodi svakog roba, Iskupitelj svake duše. O Gospode! Izbavi nas milošću svojom; i ubroj me medju one Svoje sluge koje su zavredele spasenje.
(Source category: TEŠKOĆE) (Bahaiprayers.net ID: 10779)</p><hr />

<h2 class="list"><a href="../../prayer/unsorted/sr/bpn10780/">Prayer bpn10780 in Srpski српски</a></h2>
<p>O Gospode, moj Bože i moje Utočište u nevolji! Moj Štitu i Zaklonu od jada! Ti si moje Pribežište i Sklonište kad nastupe neprilike i moj Sadrug u samoći! U patnji si mi Uteha, i u usamljenosti brižni Prijatelj! Ti uklanjaš žaoku tuge i praštaš mi grehe! Okrećem Ti se celim bićem, moleći Te revnosno svim srcem, čitavim umom i moćima govora, da me zaštitiš od svega što je suprotno Tvojoj volji, u ovom ciklusu Tvog božanskog jedinstva, i da me pročistiš od svake nečistoće koja bi me mogla omesti da bez mrlje, neukaljan, stignem do hlada pod drvetom Tvoje milosti.</p><hr />

<h2 class="list"><a href="../../prayer/unsorted/sr/bpn10781/">Prayer bpn10781 in Srpski српски</a></h2>
<p>Bog je meni dovoljan. On uistinu svemu dostaje. U Njega neka se verni uzdaju.
(Source category: TEŠKOĆE) (Bahaiprayers.net ID: 10781)</p><hr />

<h2 class="list"><a href="../../prayer/unsorted/sr/bpn10782/">Prayer bpn10782 in Srpski српски</a></h2>
<p>Slava Tebi, O moj Bože! Da nije patnji na putu Tvome kako bi oni koji Te istinski ljube bili prepoznati; i da nije iskušenja podnetih za ljubav Tvoju, kako bi uzvišenost onih koji za Tobom žude postala vidljiva? Tvoja moć mi je svedok! Družbenice svih koji Tebe vole su suze koje prolivaju, a utehe onih koji Te traže su jauci njihovi, dok je hrana onih koji ka Tebi hitaju od komada njihovih slomljenih srca.</p><hr />

<h2 class="list"><a href="../../prayer/unsorted/sr/bpn10783/">Prayer bpn10783 in Srpski српски</a></h2>
<p>Molimo se Bogu da milosrdno pomogne zabludelima da postanu pravični i nepristrasni, i da ih učini svesnima onoga na šta se nisu obazirali. On je, uistinu, Najdarežljiviji, Najvelikodušniji. Ne zaključavaj za svoje sluge, O Gospode, vrata svoje milosti, i ne teraj ih sa dvora gde Ti obitavaš. Pomozi im da rasteraju maglu dokonih uobraženja, da strgnu velove sujetnog umišljanja i očekivanja. Ti si, zaista, Sveobuhvatni, Najuzvišeniji. Nema Boga sem Tebe, Svemoćnog, Milostivog.</p><hr />

<h2 class="list"><a href="../../prayer/unsorted/sr/bpn10784/">Prayer bpn10784 in Srpski српски</a></h2>
<p>O Ti, pred Čijim je zastrašujućim veličanstvom sve drhtalo, u Čijim su rukama svi ljudski poslovi, ka Čijim se čarima i milosti upravljaju lica svih koje si stvorio! Zaklinjem Te, Tvojim Imenom za koje si odredio da bude duh svih imena koja postoje u Kraljevstvu imena, da nas zaštitiš od šapata onih koji su se odvratili od Tebe, i koji su odbacili istinu o Tvom najdivnijem i najuzvišenijem Biću, u ovom Otkrovenju od kojeg je Kraljevstvo Tvojih imena zadrhtalo.</p><hr />

<h2 class="list"><a href="../../prayer/unsorted/sr/bpn10785/">Prayer bpn10785 in Srpski српски</a></h2>
<p>Hvaljeno bilo Tvoje ime, O Gospode, moj Bože! Preklinjem Te, tako Ti Tvog Imena sa kojim je kucnuo Čas, i dogodilo se Vaskrsnuće, i zadrhtali su od straha svi koji obitavaju na nebu i na zemlji, da nas orosiš kišom sa nebesa Tvoje milosti, iz oblaka Tvog nežnog saosećanja, kišom koja će razgaliti srca Tvojih slugu, koji su se okrenuli Tebi i pomažu da se ostvari Tvoj Cilj. Zaštiti svoje sluge i sluškinje, O moj Gospode, od strela dokonih uobraženja i sujetnog umišljanja, i daj im da iz Tvoje milostive ruke ispiju gutljaj vode iz umilne reke Tvoje mudrosti.</p><hr />

<h2 class="list"><a href="../../prayer/unsorted/sr/bpn10786/">Prayer bpn10786 in Srpski српски</a></h2>
<p>*(Originalnu molitvu je Bab ispisao sopstvenom rukom u obliku pentagrama)
U Ime Boga, Gospoda nadmoćne veličanstvenosti, Svepotčinjavajućeg.
Svećen neka je Gospod u čijoj ruci je izvor vlasti. On stvara šta Mu je volja Svojom Reči naređenja ˝Budi˝, i to biva. Njegova je oduvek bila moć da zapoveda, i Njegova će zauvek ostati. On čini pobedonosnim koga god poželi, snagom Svoje naredbe. On je zaista Silni, Svemogući. Njemu pripada sva slava i veličanstvo u kraljevstvima Otkrovenja i Stvaranja i svemu što se nalazi između njih.</p><hr />

<h2 class="list"><a href="../../prayer/unsorted/sr/bpn10787/">Prayer bpn10787 in Srpski српски</a></h2>
<p>O moj Gospode! Ti znaš da su ljudi okruženi bolom i razaranjem, da su svuda oko njih nedaće i nevolje. Sva moguća iskušenja nasrću na čoveka i sve strahote navaljuju na njega, kao napadi zmije. Nema za njega skrovišta ni utočišta osim pod Tvojim krilom, da mu pruži zaštitu, da ga sačuva, odbrani i nadzire.
O, Ti Milosrdni! O moj Gospode! Neka Tvoja zaštita bude meni oklop, Tvoje staranje moj štit, skromnost pred vratima Tvog jedinstva neka bude moj stražar, a tvoj nadzor i odbrana moja utvrda i moje boravište.</p><hr />

<h2 class="list"><a href="../../prayer/unsorted/sr/bpn10788/">Prayer bpn10788 in Srpski српски</a></h2>
<p>O Ti božansko Proviđenje, mi smo bedni, priteci nam u pomoć; beskućnici smo i lutalice, Ti nam pruži sklonište; rasuti smo, ujedini nas; zalutali smo, okupi nas u svoju pastvu; lišeni smo svega, Ti nam udeli; žedni smo, povedi nas do izvora života; nejaki smo, osnaži nas da možemo da ustanemo i pomognemo ostvarenju Tvog Cilja, i ponudimo sebe kao živu žrtvu i putokaz na duhovnoj stazi.
(Source category: ZAŠTITA) (Bahaiprayers.</p><hr />

<h2 class="list"><a href="../../prayer/unsorted/sr/bpn10789/">Prayer bpn10789 in Srpski српски</a></h2>
<p>*Postoje tri dnevne obavezne molitve…Vernik je slobodan da odabere bilo koju od ove tri molitve, ali je u obavezi da deklamuje jednu od njih u skladu sa uputstvima datim uz nju.
*KOJU TREBA IZGOVARATI JEDNOM U DVADESET I ČETIRI SATA, IZMEĐU PODNEVA I ZALASKA SUNCA
Svedočim, O Bože moj, da si me stvorio da bih Te spoznao i obožavao Te. Svedočim, u ovom času, da sam ja nemoćan a Ti moćan, da sam ja siromašan a Ti bogat.</p><hr />

<h2 class="list"><a href="../../prayer/unsorted/sr/bpn10790/">Prayer bpn10790 in Srpski српски</a></h2>
<p>*TREBA DA SE IZGOVARA SVAKOG DANA UJUTRO, U PODNE, I UVEČE
*Neka onaj koji želi da se moli opere ruke, i dok ih pere neka izgovori:
Osnaži moju ruku, O Bože moj, da bi mogla da drži Tvoju Knjigu sa takvom postojanošću da ni sve vojske sveta nad njom nemaju moć. Čuvaj je od mešanja u ono što joj ne pripada. Ti si, uistinu, Svemogući, Najmoćniji.
*I dok umiva lice neka kaže:</p><hr />

<h2 class="list"><a href="../../prayer/unsorted/sr/bpn10791/">Prayer bpn10791 in Srpski српски</a></h2>
<p>*DA SE DEKLAMUJE JEDNOM U DVADESET-ČETIRI SATA
*Onaj koji želi da recituje ovu molitvu neka ustane i okrene se ka Bogu, i tako stojeći neka pogleda desno i levo, kao da iščekuje milost svog Gospoda, Najmilosrdnijeg, Saosećajnog. Neka onda kaže:
O Ti Koji si Gospod svih imena i Tvorac nebesa! Preklinjem Te onima Koji su Svitanja Tvog nevidljivog Suštastva, Najuzvišenijeg, Sveslavnog, da od moje molitve načiniš plamen koji će spržiti koprene koje me odvajaju od Tvoje lepote, i svetlost koja će mi biti vodilja do Okeana Tvog Prisustva.</p><hr />

<h2 class="list"><a href="../../prayer/unsorted/sr/bpn10792/">Prayer bpn10792 in Srpski српски</a></h2>
<p>*Određeno je da Post bude jedanput godišnje i to tokom poslednjeg meseca bahajske godine, meseca Ala´(Uzvišenosti),od 2. do 20. marta.Za vreme tih 19 dana ne treba da se uzima bilo kakva hrana ili piće od izlaska do zalaska sunca.To je vreme molitve i duhovne obnove.Obično se tokom Posta praktikuje molitva u zoru.Osobe mlađe od 15 i starije od 70 godina,slabi i bolesni,trudnice kao i putnici su oslobođeni obaveze da poste.</p><hr />

<h2 class="list"><a href="../../prayer/unsorted/sr/bpn10793/">Prayer bpn10793 in Srpski српски</a></h2>
<p>Slavljen da si, O moj Bože, jer si odredio da No Ruz bude svetkovina onima koji su poštovali post iz ljubavi prema Tebi i uzdržavali se od svega Tebi gnusnog. Daj, O moj Gospode, da ih vatra Tvoje ljubavi i vrelina proistekla iz posta koji si Ti odredio, zapali u Veri Tvojoj, i učini da postanu zaokupljeni slavljenjem i spominjanjem Tebe. Ako si ih okitio, O moj Gospode, ukrasom posta koji si propisao, onda ih milošću i velikodušnošću Svojom obdari i ukrasom Tvoga prihvatanja.</p><hr />

<h2 class="list"><a href="../../prayer/unsorted/sr/bpn10794/">Prayer bpn10794 in Srpski српски</a></h2>
<p>*(Odlomci)
*Slavlje Rezvana (21. april – 2. maj) je komemoracija Objave Bahaulahove Misije Njegovim sledbenicima. Bahaulah ga je proglasio za ˝Kralja svih Slavlja˝ i opisao ga u Kitabi Akdasu kao Dan ˝kada su sve stvorene stvari bile uronjene u more pročišćenja˝.
Božansko Proleće je stiglo, O Najuzvišenije Pero, jer bliži se Slavlje Svemilosrdnoga. Trgni se, i pred celokupnom tvorevinom veličaj ime Boga, i hvalu Njemu slavi, tako da se sva stvorenja preporode i nova postanu.</p><hr />

<h2 class="list"><a href="../../prayer/unsorted/sr/bpn10795/">Prayer bpn10795 in Srpski српски</a></h2>
<p>*&ldquo;Ovim svakodnevnim obaveznim molitvama, uz nekoliko drugih, posebnih, kao što su Molitva Isceljenja i Ahmedova Tablica, Bahá&rsquo;u&rsquo;lláh je pridao izuzetan značaj i dejstvo, i njih zato treba tako i prihvatiti. Vernici treba da ih deklamuju bez sumnje i sa ubeđenjem, da bi kroz njih doživeli mnogo prisniju vezu s Bogom, i poistovetili se u većoj meri s Njegovim zakonima i odredbama.&rdquo;
*Šogi Efendi
On je Kralj, Sveznajući, Mudri! Gle, Rajski Slavuj na grani Drveta Večnosti peva svete i umilne pesme, objavljuje istinoljubivima radosnu vest da je Bog blizu, poziva one koji veruju u Božansko Jedinstvo da uđu u dvor gde boravi Velikodušni, prenosi otuđenima poruku koju je obznanio Bog, Kralj, Slavni, Nenadmašni, vodi one koji Ga ljube ka svetom tronu i ka ovoj blistavoj Lepoti.</p><hr />

<h2 class="list"><a href="../../prayer/unsorted/sr/bpn10796/">Prayer bpn10796 in Srpski српски</a></h2>
<p>U ime Boga, Najdrevnijega, Najvećega.
Doista srca iskrenih proždrta su vatrom razdvojenosti: Gde je blistanje svetla Tvog Lika, O Voljeni svetova?
Oni Tebi bliski ostali su napušteni u tami očaja: Gde je sjaj zore sjedinjenja s Tobom, O Čežnjo svetova?
Tela Tvojih izabranika leže drhtava na pesku dalekih obala: Gde je Okean Tvoje prisutnosti, O Očaratelju svetova?
Ruke se u čežnji dižu ka nebu Tvoje milosti i velikodušja: Gde su kiše Tvojih darova, O Uslišitelju svetova?</p><hr />

<h2 class="list"><a href="../../prayer/unsorted/sr/bpn10797/">Prayer bpn10797 in Srpski српски</a></h2>
<p>*(Ova molitva se čita u Bahulahovom i u Babovom hramu. Obično se čita i prilikom obeležavanja godišnjica Njihovih rođenja i smrti.)
Neka se pohvala koja je osvanula sa Tvojim najuzvišenijim bićem, i slava koja sija sa Tvoje najblistavije Lepote upute Tebi, O Ti Koji si Otelovljenje Veličine, i Kralj Večnosti, i Gospod svih na nebu i na zemlji! Svedočim da su kroz Tebe otkriveni vlast Božija i carstvo Njegovo, veličanstvo Boga i veličina Njegova, i da su Danice drevne divote prosule svoj sjaj nebom Tvoje nepovratne zapovesti, a Lepota Neviđenog zablistala iznad horizonta stvaranja.</p><hr />

<h2 class="list"><a href="../../prayer/unsorted/sr/bpn10798/">Prayer bpn10798 in Srpski српски</a></h2>
<p>On je Iscelitelj, Udovoljitelj, Pomagač, Svepraštajući, Svemilosrdni.
Prizvam Tebe O Uzvišeni, O Verni, O Slavni! Ti Koji si Udovoljitelj, Ti Koji si Iscelitelj, Ti Koji si Postojan, O Ti Postojani!
Prizivam Tebe O Suvereni, O Uzvisitelju, O Sudijo! Ti Koji si Udovoljitelj, Ti Koji si Iscelitelj, Ti Koji si Postojan, O Ti Postojani!
Prizivam Tebe O Neuporedivi, O Večni, O Jedinstveni! Ti Koji si Udovoljitelj, Ti Koji si Iscelitelj, Ti Koji si Postojan, O Ti Postojani!</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
