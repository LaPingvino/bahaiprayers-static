<!DOCTYPE html>
<html><head>
	<meta charset="utf-8">
	<title>devotional.gq - lang-sv</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-sv</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/sv/bpn10262/">Prayer bpn10262 in Svenska</a></h2>
<p>##KORT OBLIGATORISK BÖN Att läsas dagligen från middagstid till solnedgång. Jag bär vittnesbörd om, o min Gud, att Du har skapat mig för att lära känna Dig och tillbedja Dig. Jag betygar i detta ögonblick min svaghet och Din styrka, min fattigdom och Din rikedom. Det finns ingen Gud utom Du, Hjälpen i farans stund, Den i sig själv varande.
*OBLIGATORISKA BÖNER
*”De dagliga obligatoriska bönerna är tre till antalet … Den troende är fullkomligt fri att välja vilken som helst av dessa tre böner, men måste läsa någon av dem och detta i överensstämmelse med de särskilda föreskrifter som åtföljer dem.</p><hr />

<h2 class="list"><a href="../../prayer/unsorted/sv/bpn10263/">Prayer bpn10263 in Svenska</a></h2>
<p>##MEDELLÅNG OBLIGATORISK BÖN Att läsas dagligen på morgonen, vid middagstid och om aftonen.
*Låt den som önskar bedja tvätta sina händer och, medan han tvättar sig, säga:
Styrk min hand, o min Gud, så att den må fatta tag i Din bok med sådan fasthet, att världens skaror ej får någon makt över den. Skydda den då från att befatta sig med vadhelst som icke tillhör den. Du är sannerligen den Allsmäktige, den Starkaste.</p><hr />

<h2 class="list"><a href="../../prayer/unsorted/sv/bpn10264/">Prayer bpn10264 in Svenska</a></h2>
<p>##LÅNG OBLIGATORISK BÖN Att läsas en gång om dygnet Låt den som önskar läsa denna bön stå upp och vända sig till Gud och, då han står på sin plats, låt honom blicka åt höger och åt vänster som i förväntan på förbarmande från sin Herre, den mest Barmhärtige, den *Medlidsamme. Låt honom sedan säga: O Du som är alla namns Herre och himlarnas Skapare! Jag bönfaller Dig vid dem som är daggryningarna för Ditt osynliga väsen, den mest Upphöjde, den Allhärlige, att av min bön göra en eld som skall förtära de slöjor som utestängt mig från Din skönhet och ett ljus som skall leda mig till Din närvaros ocean.</p><hr />

<h2 class="list"><a href="../../prayer/unsorted/sv/bpn10265/">Prayer bpn10265 in Svenska</a></h2>
<p>O min Gud, min Mästare, min längtans mål. Denne Din tjänare söker sin sömn i skyddet av Din barmhärtighet och sin vila under Din nåds himlavalv, bedjande om Din vård och Ditt beskydd. Jag ber Dig, o min Herre, vid Ditt evigt vakande öga att bevara mina ögon från att se något annat än Dig. Vidga då deras seende så att de må skönja Dina tecken och skåda Din uppenbarelses horisont.</p><hr />

<h2 class="list"><a href="../../prayer/unsorted/sv/bpn10266/">Prayer bpn10266 in Svenska</a></h2>
<p>Hur kan jag välja sömnen, o min Gud, när de längtandes ögon vakar för att de är skilda från Dig, och hur kan jag gå till vila medan Dina älskades själar pinas svårt i sin avlägsenhet från Din närvaro? Jag har anförtrott, o min Gud, min ande och hela mitt väsen i Din makts högra hand och i Ditt beskydd, och jag lägger mitt huvud på kudden genom Din kraft och lyfter det upp i enlighet med Din vilja och Ditt behag.</p><hr />

<h2 class="list"><a href="../../prayer/unsorted/sv/bpn10267/">Prayer bpn10267 in Svenska</a></h2>
<p>O sanningssökare! Om du önskar att Gud skall öppna ditt öga, måste du bönfalla Gud, bedja till och samtala med Honom vid midnatt och säga: O Herre, jag har vänt mitt ansikte mot Din enhets rike och är nedsänkt i Din barmhärtighets hav. O Herre, upplys min syn genom åsynen av Dina ljus i denna mörka natt och gör mig lycklig med Din kärleks vin i denna underbara tid. O Herre, låt mig få höra Din kallelse och öppna inför mitt ansikte dörrarna till Din himmel, så att jag må se ljuset från Din härlighet och dras till Din skönhet.</p><hr />

<h2 class="list"><a href="../../prayer/unsorted/sv/bpn10268/">Prayer bpn10268 in Svenska</a></h2>
<p>Skapa i mig ett rent hjärta, o min Gud, och skänk mig åter ett lugnt samvete, o mitt hopp! Styrk mig i Din sak genom kraftens ande, o min mest älskade, och uppenbara för mig Din väg genom Din härlighets ljus, o Du min längtans mål! Lyft mig till Din helighets himmel genom kraften i Din överjordiska makt, o min tillvaros källa, och lyckliggör mig med Din evighets vindar, o Du som är min Gud!</p><hr />

<h2 class="list"><a href="../../prayer/unsorted/sv/bpn10269/">Prayer bpn10269 in Svenska</a></h2>
<p>O Du, inför vars oerhörda majestät alla har bävat, i vars grepp alla människors angelägenheter vilar, mot vars nåd och barmhärtighet alla Dina skapelsers ansikten vänder sig! Jag bönfaller Dig, vid Ditt namn, vilket Du har förordnat att vara alla namns ande i namnens rike att skydda oss mot viskningarna från dem som har vänt sig bort från Dig och förkastat sanningen i Ditt mest majestätiska och upphöjda Jag i denna uppenbarelse, vilken har fått Dina namns rike att skälva.</p><hr />

<h2 class="list"><a href="../../prayer/unsorted/sv/bpn10270/">Prayer bpn10270 in Svenska</a></h2>
<p>Säg: O Gud, min Gud! Pryd mitt huvud med rättvisans krona och min kropp med rättfärdighetens smycke. Du är sannerligen besittaren av alla gåvor och belöningar.
(Source category: Andliga egenskaper) (Bahaiprayers.net ID: 10270)</p><hr />

<h2 class="list"><a href="../../prayer/unsorted/sv/bpn10271/">Prayer bpn10271 in Svenska</a></h2>
<p>Jag bönfaller Dig, o min Gud, vid Ditt namns upphöjda härlighet, att ikläda Dina älskade rättvisans klädnad och att upplysa deras väsen med trovärdighetens ljus. Du är den som har makt att göra vad Dig behagar och som i sitt grepp håller tyglarna till allt, synligt och osynligt.
(Source category: Andliga egenskaper) (Bahaiprayers.net ID: 10271)</p><hr />

<h2 class="list"><a href="../../prayer/unsorted/sv/bpn10272/">Prayer bpn10272 in Svenska</a></h2>
<p>Förhärligat vare Ditt namn, o Herre min Gud, varigenom träden i Din uppenbarelses trädgård har klätts i grönska och gjorts i stånd att frambära helighetens frukter i denna vårtid, och den ljuva doften av Dina gåvor och välsignelser har fläktat över allt och låtit dem frambringa vadhelst, som blivit dem förordnat i Ditt oåterkalleliga påbuds rike och i Ditt oföränderliga syftes himmel. Jag bönfaller Dig vid detta Namn att ej låta mig vara fjärran från Din helighets hov eller utestängd från Din enighets och enhets upphöjda helgedom.</p><hr />

<h2 class="list"><a href="../../prayer/unsorted/sv/bpn10273/">Prayer bpn10273 in Svenska</a></h2>
<p>Ur Din evighets ljuvligt doftande strömmar giv mig att dricka, o min Gud, och gör mig i stånd att smaka frukterna på Ditt väsens träd, o mitt hopp! Ur Din kärleks kristallklara källor låt mig dricka djupt, o min härlighet, och i skuggan av Din eviga försyn låt mig bida, o mitt ljus! På Din närhets ängar, i Din närvaro, låt mig ströva, o min älskade, och vid Din nådatrons högra sida låt mig sitta, o min åstundan!</p><hr />

<h2 class="list"><a href="../../prayer/unsorted/sv/bpn10274/">Prayer bpn10274 in Svenska</a></h2>
<p>Han är den Nåderike, den Allgivande! O Gud, min Gud! Ditt kallelserop har lockat mig och rösten från Din härlighets penna har väckt mig. Ditt heliga yttrandes strömmar har hänfört mig och Din ingivelses vin har hänryckt mig. Du ser mig, o Herre, frigjord från allt utom Dig, fastklamrad vid Din givmildhets band, bedjande om Din nåds under. Jag bönfaller Dig vid Din milda vänskaps eviga vågor och vid de strålande ljusen från Din kärleksfulla omsorg och ynnest, att bestämma för mig det som skall draga mig närmare Dig och göra mig rik i Din rikedom.</p><hr />

<h2 class="list"><a href="../../prayer/unsorted/sv/bpn10275/">Prayer bpn10275 in Svenska</a></h2>
<p>O Gud! Giv min själ glädje och vederkvickelse. Rena mitt hjärta. Genomstråla mina krafter. Jag lägger alla mina angelägenheter i Din hand. Du är min vägvisare och min tillflykt. Jag kommer ej längre att vara sorgsen och bekymrad. Jag kommer att vara en lycklig och glädjefylld människa. O Gud! Jag kommer ej längre att vara fylld av oro, ej heller kommer jag att låta bekymmer plåga mig. Jag kommer ej att uppehålla mig vid livets besvärligheter.</p><hr />

<h2 class="list"><a href="../../prayer/unsorted/sv/bpn10276/">Prayer bpn10276 in Svenska</a></h2>
<p>O min Gud, o min Gud! Ärad vare Du för att Du har styrkt mig att erkänna Din enhet, dragit mig till Din enhets ord, upptänt mig med Din kärleks eld och sysselsatt mig med omnämnandet av Dig och tjänandet av Dina vänner och tjänarinnor. O Herre, hjälp mig att vara tålmodig och ödmjuk och styrk mig i att avskilja mig från allt och att hålla fast i fållen till Din härlighets klädnad, så att mitt hjärta må fyllas av Din kärlek och ej lämna något utrymme för kärlek till världen och dragning till dess yttringar.</p><hr />

<h2 class="list"><a href="../../prayer/unsorted/sv/bpn10277/">Prayer bpn10277 in Svenska</a></h2>
<p>O Gud, min Gud. Dessa är Dina svaga tjänare, Dina trofasta arbetare och tjänarinnor, som har bugat sig inför Ditt upphöjda yttrande, ödmjukat sig vid Ditt ljus tröskel och burit vittnesbörd om Din enhet, genom vilken solen har kommit att lysa i sin middagsglans. De har lyssnat till den kallelse Du utfärdade från Ditt dolda rike och med hjärtan skälvande av kärlek och hänryckning har de svarat på Din maning. O Herre, utgjut över dem Din barmhärtighets flöden och låt Din nåds vatten regna över dem.</p><hr />

<h2 class="list"><a href="../../prayer/unsorted/sv/bpn10278/">Prayer bpn10278 in Svenska</a></h2>
<p>Lovat vare Ditt namn, o min Gud! Jag bönfaller Dig, vid vällukterna från Din nåds dräkt, vilka på Din befallning och i överensstämmelse med Din önskan spreds genom hela skapelsen, och vid Din viljas Morgonstjärna som genom kraften i Din makt och Din överhöghet har lyst klart ovan Din barmhärtighets horisont, att från mitt hjärta utplåna alla tomma föreställningar och fåfänga inbillningar, så att jag full av tillgivenhet må vända mig till Dig, o Du Herre över hela mänskligheten!</p><hr />

<h2 class="list"><a href="../../prayer/unsorted/sv/bpn10279/">Prayer bpn10279 in Svenska</a></h2>
<p>Jag vet icke, o min Gud, vad den eld är som Du har tänt i Ditt land. Jord kan aldrig dölja dess glans eller vatten släcka dess låga. Alla världens folk är oförmögna att motstå dess kraft. Stor är välsignelsen för honom som har närmat sig den och hört dess dån. Några har Du, o min Gud, genom Din styrkande nåd gjort i stånd att nå den, medan Du hållit andra tillbaka på grund av deras händers verk under Dina dagar.</p><hr />

<h2 class="list"><a href="../../prayer/unsorted/sv/bpn10280/">Prayer bpn10280 in Svenska</a></h2>
<p>Månget modfällt hjärta, o min Gud, har satts i brand av Din saks eld och mången slumrande har väckts av Din stämmas ljuvhet. Hur många är icke de främlingar som sökt skydd i skuggan av Din enhets träd, och hur talrika är icke de törstande som längtat efter Ditt levande vattens källa i Dina dagar. Välsignad är den som har vänt sig till Dig och skyndat att nå fram till gryningen för Ditt anletes ljus.</p><hr />

<h2 class="list"><a href="../../prayer/unsorted/sv/bpn10281/">Prayer bpn10281 in Svenska</a></h2>
<p>O Gud, min Gud! Du är mitt hopp och min älskade, mitt åsyftade mål och min längtan! Med stor ödmjukhet och fullkomlig hängivenhet bönfaller jag Dig att göra mig till Din kärleks minaret i Ditt rike, Din kunskaps ljus bland Dina skapelser och Din gåvas baner i Ditt konungadöme. Räkna mig till de av Dina tillbedjare, som har avskilt sig från allt utom Dig, som renat sig från denna världs förgängliga ting och som vänt sig bort från uppmaningarna från de fåfänga inbillningarnas förespråkare.</p><hr />

<h2 class="list"><a href="../../prayer/unsorted/sv/bpn10282/">Prayer bpn10282 in Svenska</a></h2>
<p>O Gud, min Gud! Fyll åt mig den bägare som är avskiljandet från allt, och i Din storslagenhets och Dina gåvors mångfald, gläd mig med det vin som är att älska Dig. Befria mig från lidelse och begär, bryt sönder mina bojor till denna lägre värld, drag mig i hänryckning till Ditt överjordiska land och vederkvick mig i skaran av tjänarinnor med Din helighets andedräkt. O Herre, gör mitt ansikte ljust med Dina gåvors glans, upplys mina ögon att de må se tecknen på Din allbetvingande makt, låt mitt hjärta glädjas över Din kunskaps härlighet som omfattar allt, gläd min själ med Ditt själsväckande budskap om stor fröjd, o Du som är Konungen över denna värld och konungariket därovan, o Du herraväldets och maktens Herre, så att jag må sprida Dina tecken och bevis vida omkring och förkunna Din sak och främja Din lära, tjäna Din lag och upphöja Ditt ord.</p><hr />

<h2 class="list"><a href="../../prayer/unsorted/sv/bpn10283/">Prayer bpn10283 in Svenska</a></h2>
<p>Prisad vare Du, o Herre min Gud! Bevilja nådefullt detta barn dess föda från Din milda barmhärtighets och kärleksfulla försyns bröst, och när det med frukterna från Dina himmelska träd. Låt det ej tagas om hand av någon annan än Dig, då Du själv genom Din upphöjda viljas makt skapade det och kallade det till liv. Det finns ingen Gud utom Du, den Allsmäktige, den Allvetande. Lovad vare Du, o min mest älskade!</p><hr />

<h2 class="list"><a href="../../prayer/unsorted/sv/bpn10284/">Prayer bpn10284 in Svenska</a></h2>
<p>O Gud! Uppfostra dessa barn. Dessa barn är plantor i Din örtagård, blommor på Din äng, rosor i Din trädgård. Låt Ditt regn falla ned över dem. Låt Verklighetens sol lysa över dem med Din kärlek. Låt Din vind uppfriska dem så att de må fostras, växa och utvecklas och uppnå den största skönhet. Du är Givaren. Du är den Medlidsamme.
(Source category: Barn och ungdom) (Bahaiprayers.net ID: 10284)</p><hr />

<h2 class="list"><a href="../../prayer/unsorted/sv/bpn10285/">Prayer bpn10285 in Svenska</a></h2>
<p>O Gud! Led mig, skydda mig, tänd ljuset i mitt hjärta och gör mig till en strålande stjärna. Du är den Mäktige och den Starke.
(Source category: Barn och ungdom) (Bahaiprayers.net ID: 10285)</p><hr />

<h2 class="list"><a href="../../prayer/unsorted/sv/bpn10286/">Prayer bpn10286 in Svenska</a></h2>
<p>O Du oförliknelige Gud! Låt detta spädbarn näras vid Din godhets bröst, vaka över det i Din trygghets och Ditt värns vagga och låt det fostras i Din ömma tillgivenhets armar.
(Source category: Barn och ungdom) (Bahaiprayers.net ID: 10286)</p><hr />

<h2 class="list"><a href="../../prayer/unsorted/sv/bpn10287/">Prayer bpn10287 in Svenska</a></h2>
<p>O Gud! Låt detta späda barn födas upp i Din kärleks famn och giv det mjölk från Din försyns bröst. Vårda denna nya planta i Din kärleks rosengård och hjälp den att växa genom Din välgörenhets regn. Gör det till ett barn i Konungariket och led det till Ditt himmelska land. Du är mäktig och god och Du är Förlänaren, den Frikostige, den gränslösa nådens Herre.
(Source category: Barn och ungdom) (Bahaiprayers.</p><hr />

<h2 class="list"><a href="../../prayer/unsorted/sv/bpn10288/">Prayer bpn10288 in Svenska</a></h2>
<p>O Du gode Herre! Dessa älskliga barn är skapelser av Din makts fingrar och de underbara tecknen på Din storhet. O Gud, beskydda dessa barn, bistå dem nådefullt att fostras och giv dem förmåga att tjäna mänsklighetens värld. O Gud! Dessa barn är pärlor, låt dem få näring i Din kärleksfulla godhets mussla. Du är den Ynnestrike, den Alltälskande.
(Source category: Barn och ungdom) (Bahaiprayers.net ID: 10288)</p><hr />

<h2 class="list"><a href="../../prayer/unsorted/sv/bpn10289/">Prayer bpn10289 in Svenska</a></h2>
<p>O Du gode Herre! Jag är ett litet barn, upphöj mig genom att låta mig inträda i Konungariket. Jag är jordisk, gör mig himmelsk, jag är av denna världen, låt mig tillhöra riket därovan, jag är sorgsen, gör mig glad, jag är världslig, gör mig andlig och hjälp mig att uppvisa Dina oändliga gåvor. Du är den Mäktige, den Alltälskande.
(Source category: Barn och ungdom) (Bahaiprayers.net ID: 10289)</p><hr />

<h2 class="list"><a href="../../prayer/unsorted/sv/bpn10290/">Prayer bpn10290 in Svenska</a></h2>
<p>O min Herre! O min Herre! Jag är ett barn i späd ålder. Giv mig näring från Din nåds bröst, fostra mig i Din kärleks famn, undervisa mig i Din lednings skola och låt mig utvecklas i Din frikostighets skugga. Rädda mig undan mörkret, gör mig till ett strålande ljus! Befria mig från sorgsenhet, gör mig till en blomma i rosengården. Låt mig bli en tjänare vid Din tröskel och skänk mig de rättfärdigas sinnelag och väsen.</p><hr />

<h2 class="list"><a href="../../prayer/unsorted/sv/bpn10291/">Prayer bpn10291 in Svenska</a></h2>
<p>O Du fullkomlige Gud! Jag är ett litet barn, giv att Din gåvas famn blir till en kär och behaglig viloplats, låt mig växa och födas upp med Din kärleks mjölk och honung, fostra mig vid Din kunskaps bröst och gör mig ädel och vis redan i min barndom. O Du oförliknelige Gud! Gör mig förtrogen med den Osynliges konungarike! Sannerligen, Du är den Mäktige, den Starke!
(Source category: Barn och ungdom) (Bahaiprayers.</p><hr />

<h2 class="list"><a href="../../prayer/unsorted/sv/bpn10292/">Prayer bpn10292 in Svenska</a></h2>
<p>O min Gud, o min Gud! Du ser dessa barn. Dessa barn är grenarna på livets träd, fåglarna på trygghetens ängar, pärlorna i Din nåds ocean, rosorna i Din väglednings trädgård. O Gud, vår Herre! Vi lovsjunger Dig, vi bär vittnesbörd om Din helighet och bönfaller ivrigt Din barmhärtighets himmel att göra oss till vägledande ljus, stjärnor lysande ovan den eviga härlighetens horisont bland människorna och att undervisa oss om det som utgår från Dig.</p><hr />

<h2 class="list"><a href="../../prayer/unsorted/sv/bpn10293/">Prayer bpn10293 in Svenska</a></h2>
<p>O Herre! Upplys denna unga människa och förläna denna ringa varelse Din ynnest. Begåva henne med kunskap, bevilja henne förnyad kraft varje morgongryning och bevara henne i Ditt värnande beskydd, så att hon må befrias från felsteg och ägna sig åt att tjäna Din sak för att vägleda de vilsegångna, ledsaga de olyckliga, befria de fångna och väcka de försumliga, så att alla må välsignas med hågkomsten och lovprisandet av Dig.</p><hr />

<h2 class="list"><a href="../../prayer/unsorted/sv/bpn10294/">Prayer bpn10294 in Svenska</a></h2>
<p>O Du gode Herre! Från frigörelsens horisont har Du uppenbarat själar som likt månens sken sprider sin strålglans över hjärtats och själens rike, och har befriat sig från egenskaperna i tillvarons värld och hastat åstad mot evighetens konungarike. Med en droppe från Din godhets ocean har Du mången gång vattnat deras hjärtans trädgårdar tills de förlänades en oförliknelig friskhet och skönhet. Din gudomliga enhets heliga vällukter spreds därmed vida omkring och utsände sin ljuvhet över hela världen och fick jordens nejder att fyllas av sötma.</p><hr />

<h2 class="list"><a href="../../prayer/unsorted/sv/bpn10295/">Prayer bpn10295 in Svenska</a></h2>
<p>O Gud, min Gud! Jag har lämnat mitt hem och håller fast vid Din kärleks band, och jag har helt och fullt anförtrott mig i Din vård och Ditt beskydd. Jag bönfaller Dig vid Din makt, genom vilken Du skyddar Dina älskade från de egensinniga och förvända och från varje ohörsam förtryckare och varje gudlös förövare, som irrat sig långt bort från Dig, att skänka mig trygghet genom Din frikostighet och Din ynnest.</p><hr />

<h2 class="list"><a href="../../prayer/unsorted/sv/bpn10296/">Prayer bpn10296 in Svenska</a></h2>
<p>Lovat vare Ditt namn, o Herre min Gud! Jag bönfaller Dig vid Ditt namn, genom vilket timmen är kommen och uppståndelsen ägt rum och fruktan och bävan har gripit alla som är i himmelen och alla som är på jorden, att låta nedströmma från Din barmhärtighets himmel och från Ditt milda medlidandes moln, det som kommer att glädja hjärtat hos dem bland Dina tjänare, som har vänt sig till Dig och hjälpt Din sak.</p><hr />

<h2 class="list"><a href="../../prayer/unsorted/sv/bpn10297/">Prayer bpn10297 in Svenska</a></h2>
<p>Ärad vare Du, o min Gud! Jag ber Dig vid Ditt namn, det mest barmhärtiga, att beskydda Dina tjänare och tjänarinnor då vedermödornas stormar drar fram över dem och Dina mångfaldiga prövningar ansätter dem. Gör dem då i stånd, o min Gud, att söka tillflykt inom Din kärleks och Din uppenbarelses fäste, så att varken Dina motståndare eller illgärningsmännen bland Dina tjänare, som har brutit Ditt förbund och Ditt testamente och på det mest föraktfulla sätt vänt sig bort från Ditt väsens daggryning och Din härlighets Uppenbarare, kan vinna seger över dem.</p><hr />

<h2 class="list"><a href="../../prayer/unsorted/sv/bpn10298/">Prayer bpn10298 in Svenska</a></h2>
<p>O Gud, min Gud! Värna Dina betrodda tjänare mot själviskhetens och begärens ondska, skydda dem med Din mildhets vakande öga mot hätskhet, hat och avund, giv dem en tillflykt i Din omsorgs ointagliga fästning och, bevarade från tvivlets pilar, gör dem till uppenbarare av Dina ärofulla tecken, lys upp deras ansikten med det skimrande ljuset som strålar från Din gudomliga enhets daggryning, gläd deras hjärtan med de uppenbarade orden från Ditt heliga rike, styrk dem med Din allbehärskande makt som utgår från Din härlighets rike.</p><hr />

<h2 class="list"><a href="../../prayer/unsorted/sv/bpn10299/">Prayer bpn10299 in Svenska</a></h2>
<p>Han är den Medlidsamme, den Allgivande! O Gud, min Gud! Du ser mig, Du känner mig. Du är min hamn och min tillflykt. Ingen har jag sökt utom Dig och ingen annan skall jag söka. Ingen väg har jag vandrat utom Din kärleks väg och ingen annan skall jag vandra. I förtvivlans mörka natt vänds min blick i hopp och förväntan mot Din gränslösa välviljas morgon, och i gryningens timma blir min modlösa själ vederkvickt och styrkt i hågkomsten av Din skönhet och fullkomlighet.</p><hr />

<h2 class="list"><a href="../../prayer/unsorted/sv/bpn10300/">Prayer bpn10300 in Svenska</a></h2>
<p>O Du, vars anlete är föremålet för min tillbedjan, vars skönhet är min helgedom, vars boning är mitt mål, vars lovprisande är mitt hopp, vars försyn är min följeslagare, vars kärlek är orsaken till min tillvaro, vars omnämnande är min tröst, vars närhet är min åstundan, vars närvaro är min käraste önskan och högsta strävan, Dig bönfaller jag att icke förvägra mig det som Du bestämt för de utvalda bland Dina tjänare.</p><hr />

<h2 class="list"><a href="../../prayer/unsorted/sv/bpn10301/">Prayer bpn10301 in Svenska</a></h2>
<p>Förhärligad vare Du, o Herre min Gud! Jag ber Dig vid Ditt namn, vilket Du har upphöjt över alla andra namn och genom vilket himmelens täckelse rivits sönder och Din skönhets Morgonstjärna stigit över horisonten, lysande med klarheten hos Ditt namn, det Upphöjda, det Högsta, att undsätta mig med Din förunderliga hjälp och att bevara mig i Din omsorgs och Ditt värns beskydd. Jag är en av Dina tjänarinnor, o min Herre!</p><hr />

<h2 class="list"><a href="../../prayer/unsorted/sv/bpn10302/">Prayer bpn10302 in Svenska</a></h2>
<p>Förhärligad vare Du, o Herre min Gud! Du är Han, vars kärleks eld har satt hjärtat i brand hos dem som har erkänt Din enhet och vars anletes prakt har upplyst ansiktena på dem som dragit nära Din förgård. Hur ymnig, o min Gud, är icke strömmen av Din kunskap! Hur sötmefylld, o min älskade, är ej den skada som jag i min kärlek till Dig och för Din saks skull får lida på grund av illdådarnas pilar!</p><hr />

<h2 class="list"><a href="../../prayer/unsorted/sv/bpn10303/">Prayer bpn10303 in Svenska</a></h2>
<p>Prisad vare Du, o Herre min Gud! Jag bönfaller Dig vid Ditt namn, som låtit Din kärleksfulla godhets och barmhärtighets oceaner svalla inom varje droppe, och Dina rikliga välsignelsers och gåvors ljus stråla inom varje atom. Jag bönfaller Dig att smycka varje själ med Din kärleks klädnad, så att det på Din jord ej måtte återstå någon som ej har vänt sig till Dig eller förmått frigöra sig från allt utom Dig.</p><hr />

<h2 class="list"><a href="../../prayer/unsorted/sv/bpn10304/">Prayer bpn10304 in Svenska</a></h2>
<p>Ärad vare Du, o min Gud! En av Dina tjänarinnor som har trott på Dig och Dina tecken har trätt in i skuggan av Din enhets träd. Giv henne ymnigt att dricka, o min Gud, vid Ditt uppenbara och fördolda namn, av Ditt utvalda förseglade vin, att detta må avlägsna henne från hennes eget jag och göra henne helt hängiven åminnelsen av Dig och helt frigjord från alla utom Dig. Nu när Du har uppenbarat för henne kunskapen om Dig, o min Herre, förvägra henne ej, vid Din givmildhet, Din nåd, och nu när Du har kallat henne till Dig, driv i Din välvilja henne ej bort från Dig.</p><hr />

<h2 class="list"><a href="../../prayer/unsorted/sv/bpn10305/">Prayer bpn10305 in Svenska</a></h2>
<p>Min Gud, min älskade, min konung, min åstundan! Vilken tunga kan uttrycka min tacksägelse till Dig? Jag var tanklös, Du väckte mig. Jag hade vänt mig ifrån Dig, Du bistod mig i Din nåd att vända mig till Dig. Jag var som död, Du väckte mig med livets vatten. Jag var förtvinad, Du gav mig liv med det himmelska flödet av Dina ord som har strömmat från den Allbarmhärtiges penna. O gudomliga Försyn!</p><hr />

<h2 class="list"><a href="../../prayer/unsorted/sv/bpn10306/">Prayer bpn10306 in Svenska</a></h2>
<p>Herre! Vi är ömkansvärda, giv oss Din ynnest. Vi är fattiga, bestå oss av Din rikedoms hav. Vi är behövande, tillfredsställ oss. Vi är förnedrade, skänk oss Din ära. Luftens fåglar och fältens djur får varje dag sin föda från Dig och alla varelser delar Din omsorg och kärleksfulla godhet. Beröva ej denne kraftlöse Din underbara nåd och förunna genom Din makt denna hjälplösa själ Din frikostighet. Giv oss vårt dagliga bröd och bestå oss mer än livets nödtorft, så att vi ej måtte vara beroende av någon annan än Dig, må umgås helt med Dig, vandra Dina vägar och förkunna Dina mysterier.</p><hr />

<h2 class="list"><a href="../../prayer/unsorted/sv/bpn10307/">Prayer bpn10307 in Svenska</a></h2>
<p>Ärad vare Du, o Herre min Gud! Förödmjuka ej honom, som Du har upplyft i kraft av Din eviga överhöghet och sänd icke långt bort från Dig honom , som Du låtit inträda i Din evighets tabernakel. Vill Du, o min Gud, förskjuta honom som Du har överskyggat med Ditt herravälde, och vill Du, o min åstundan, vända bort från Dig honom, för vilken Du varit en tillflykt? Kan Du förringa honom som Du har upphöjt eller glömma honom, som Du gjort i stånd att minnas Dig?</p><hr />

<h2 class="list"><a href="../../prayer/unsorted/sv/bpn10308/">Prayer bpn10308 in Svenska</a></h2>
<p>Han är Gud, upphöjd vare Han, den kärleksfulla godhetens och frikostighetens Herre! Ärad vare Du, o Du min Gud och allsmäktige Herre. Jag vittnar om Din allmakt och Din styrka, Din överhöghet och Din kärleksfulla godhet, Din nåd och Din kraft, Ditt varandes och Ditt väsens enhet, Din okränkbarhet och upphöjdhet över tillvarons värld och allt som finns däri. O min Gud! Du ser mig frigjord från allt utom Dig, hur jag håller fast vid Dig och vänder mig till Din frikostighets ocean, till Din ynnests himmel, till Din nåds Morgonstjärna.</p><hr />

<h2 class="list"><a href="../../prayer/unsorted/sv/bpn10309/">Prayer bpn10309 in Svenska</a></h2>
<p>O min Gud! O Du syndernas förlåtare, gåvornas givare, bedrövelsens förjagare. Sannerligen, jag bönfaller Dig att ge syndernas förlåtelse till dem, som lagt av den jordiska klädnaden och uppstigit till den andliga världen. O min Herre! Rena dem från synd, skingra deras sorg och omvandla deras mörker till ljus. Låt dem få inträda i lyckans trädgård, rentvå dem med det renaste vatten och låt dem få skåda Din prakt på det högsta berget.</p><hr />

<h2 class="list"><a href="../../prayer/unsorted/sv/bpn10310/">Prayer bpn10310 in Svenska</a></h2>
<p>O min Gud, o Du som förlåter synder och undanröjer lidande! O Du som är förlåtande och barmhärtig! Jag höjer mina bedjande händer mot Dig och bönfaller i tårar Ditt gudomliga väsens förgård att förlåta, genom Din barmhärtighet och nåd, Din tjänarinna som har uppstigit till sanningens säte. Låt henne, O Herre, överskyggas av Din frikostighets och ynnests moln och nedsänk henne i Din förlåtelses och mildhets ocean och gör det möjligt för henne att träda in i den helgade boningen, det himmelska paradiset.</p><hr />

<h2 class="list"><a href="../../prayer/unsorted/sv/bpn10311/">Prayer bpn10311 in Svenska</a></h2>
<p>O min Gud! O min Gud! Förena Dina tjänares hjärtan och uppenbara för dem Ditt stora mål. Må de följa Dina bud och hålla fast vid Din lag. Hjälp dem, o Gud, i deras strävan och giv dem styrka att tjäna Dig. O Gud! Lämna dem ej åt sig själva, utan led deras steg med Din kunskaps ljus och uppmuntra deras hjärtan med Din kärlek. Sannerligen, Du är deras Hjälpare och deras Herre!</p><hr />

<h2 class="list"><a href="../../prayer/unsorted/sv/bpn10312/">Prayer bpn10312 in Svenska</a></h2>
<p>Bön under graviditet Min Herre, min Herre! Jag prisar Dig och tackar Dig för det, varmed Du har gynnat Din ödmjuka tjänarinna, Din slav som bönfaller Dig och tillber Dig, ty Du har i sanning väglett henne till Ditt uppenbara konungarike och fått henne att höra Din upphöjda kallelse i tillvarons värld och att skåda Dina tecken, vilka bevisar uppenbarandet av Ditt segerrika styre över alla ting. O min Herre, jag tillägnar Dig barnet som växer i mitt moderliv.</p><hr />

<h2 class="list"><a href="../../prayer/unsorted/sv/bpn10313/">Prayer bpn10313 in Svenska</a></h2>
<p>Bön för föräldrar O Herre! I denna största gudomliga lära godtar Du barns förbön för sina föräldrar. Detta är en av de särskilda och oändliga gåvorna i denna lära. Godtag därför, o Du gode Herre, denne Din tjänares begäran vid Din enhets tröskel och nedsänk hans fader i Din nåds ocean, då denne son har stått upp för att tjäna Dig och strävar efter att vandra Din kärleks stig. I sanning, Du är Givaren, Förlåtaren, den Gode.</p><hr />

<h2 class="list"><a href="../../prayer/unsorted/sv/bpn10314/">Prayer bpn10314 in Svenska</a></h2>
<p>O Du gode Herre! O Du som är givmild och barmhärtig! Vi är tjänare vid Din tröskel och är församlade i Din gudomliga enhets beskyddande hägn. Din barmhärtighets sol lyser över alla och Din givmildhets moln låter sitt regn strömma ned över alla. Dina gåvor förlänas alla, Din kärleksfulla försyn stödjer alla, Ditt beskydd utsträckes till alla och Din ynnests blickar vilar på alla och envar. O Herre! Bevilja oss Dina oändliga gåvor och låt Din väglednings ljus stråla.</p><hr />

<h2 class="list"><a href="../../prayer/unsorted/sv/bpn10315/">Prayer bpn10315 in Svenska</a></h2>
<p>Ärad vare Du o Gud, för Ditt uppenbarande av kärlek till mänskligheten! O Du, som är vårt liv och ljus, led Dina tjänare på Din väg och gör oss rika i Dig och fria från allt utom Dig. O Gud, undervisa oss om Din enhet och giv oss förståelse av Din ojämförliga ställning, så att vi icke måtte se någon annan än Dig. Du är den Barmhärtige och nådegåvans givare! O Gud, skapa i Dina älskades hjärtan Din kärleks eld, så att den må förtära tanken på allt utom Dig.</p><hr />

<h2 class="list"><a href="../../prayer/unsorted/sv/bpn10316/">Prayer bpn10316 in Svenska</a></h2>
<p>Ärad vare Du, o Evighetens konung, folkens danare och utformaren av varje förvittrande ben! Jag ber Dig vid Ditt namn, genom vilket Du kallade hela mänskligheten till Ditt majestäts och Din härlighets horisont och ledde Dina tjänare till Din nåds och ynnests förgård, att räkna mig till dem som frigjort sig från allt utom Dig och öppnat sig inför Dig och icke hållits tillbaka av sådana olyckor som förordnats av Dig, utan vänt sig mot Dina gåvor.</p><hr />

<h2 class="list"><a href="../../prayer/unsorted/sv/bpn10317/">Prayer bpn10317 in Svenska</a></h2>
<p>Han är den Mäktige, den Förlåtande, den Medlidsamme! O Gud, min Gud! Du ser Dina tjänare i fördärvets och villfarelsens avgrund. Var finns Din gudomliga lednings ljus, o Du världens åstundan? Du känner deras hjälplöshet och svaghet. Var finns Din kraft, o Du, i vars grepp himmelens och jordens krafter är inneslutna? Jag ber Dig, o Herre min Gud, vid strålglansen från Din nåds ljus och vågorna på Din kunskaps och visdoms ocean och vid Ditt ord, varmed Du har härskat över folket i Ditt rike, att förunna mig att bli en av dem som har åtlytt buden i Din bok.</p><hr />

<h2 class="list"><a href="../../prayer/unsorted/sv/bpn10318/">Prayer bpn10318 in Svenska</a></h2>
<p>O Gud, min Gud! Jag har i ånger vänt mig till Dig och sannerligen, Du är Förlåtaren, den Medlidsamme. O Gud, min Gud! Jag har återvänt till Dig och sannerligen, Du är den evigt Förlåtande, den Nåderike. O Gud, min Gud! Jag har klamrat mig fast vid Din givmildhets band och hos Dig finns skattkammaren för alla som är i himmelen och på jorden. O Gud, min Gud! Jag har skyndat till Dig och sannerligen, Du är den Förlåtande, den överflödande nådens Herre.</p><hr />

<h2 class="list"><a href="../../prayer/unsorted/sv/bpn10319/">Prayer bpn10319 in Svenska</a></h2>
<p>O Herre, min Gud! Bistå Dina älskade att vara fasta i Din tro, att vandra Dina vägar, att vara ståndaktiga i Din sak. Giv dem Din nåd att motstå själviskhetens och begärens lockelser och att följa den gudomliga vägledningens ljus. Du är den Starke, den Nådefulle, den Självbestående, den Givmilde, den Medlidsamme, den Allsmäktige, den Allvälgörande.
(Source category: Fasthet I Förbundet) (Bahaiprayers.net ID: 10319)</p><hr />

<h2 class="list"><a href="../../prayer/unsorted/sv/bpn10320/">Prayer bpn10320 in Svenska</a></h2>
<p>O min Herre och mitt hopp! Hjälp Dina älskade att vara fasta i Ditt mäktiga förbund, att förbli trofasta mot Din uppenbara sak och att åtlyda de påbud som Du nedskrivit för dem i Din härlighets bok, så att de måtte bli vägledningens baner och lampor från härskaran i höjden, källor av Din oändliga visdom och stjärnor som visar den rätta vägen, strålande med ljuset från den högsta himlen. Sannerligen, Du är den Oövervinnerlige, den Allsmäktige, den Allstarke.</p><hr />

<h2 class="list"><a href="../../prayer/unsorted/sv/bpn10321/">Prayer bpn10321 in Svenska</a></h2>
<p>Gör våra steg fasta på Din väg, o Herre, och stärk våra hjärtan i lydnad inför Dig. Vänd våra ansikten mot Din enhets skönhet och gläd våra hjärtan genom Din gudomliga enhets tecken. Smycka oss med Din givmildhets klädnad, avlägsna från våra ögon syndens slöja och skänk oss Din nåds kalk, så att alla varelsers innersta må lovsjunga Dig inför åsynen av Din prakt. Uppenbara Dig då, o Herre, genom Ditt barmhärtiga ord och Ditt gudomliga väsens mysterium, så att bönens heliga hänförelse må uppfylla våra själar – en bön, som skall lyfta sig över ord och bokstäver och höja sig över stavelser och ljud – så att allt må smälta samman i intet inför Din härlighets uppenbarelse.</p><hr />

<h2 class="list"><a href="../../prayer/unsorted/sv/bpn10322/">Prayer bpn10322 in Svenska</a></h2>
<p>O medlidsamme Gud! Lovad vare Du, ty Du har väckt mig och gjort mig medveten. Du har givit mig ett seende öga och skänkt mig ett hörande öra. Du har väglett mig till Ditt rike och ledsagat mig till Din stig. Du har visat mig den rätta vägen och fått mig att träda in i räddningens ark. O Gud! Bevara mig trofast och gör mig orubblig och säker. Beskydda mig mot svåra prövningar och bevara och beskydda mig i Ditt förbunds och testamentes värnande fäste.</p><hr />

<h2 class="list"><a href="../../prayer/unsorted/sv/bpn10323/">Prayer bpn10323 in Svenska</a></h2>
<p>Lovat vare Ditt namn, o min Gud och alltings Gud, min härlighet och alltings härlighet, min åstundan och alltings åstundan, min styrka och alltings styrka, min Konung och alltings Konung, min Herre och alltings Herre, mitt mål och alltings mål, min drivkraft och alltings drivkraft! Jag bönfaller Dig att icke låta mig hållas tillbaka från Din kärleksfulla nåds ocean, ej heller fjärmas från Din närhets stränder. Ingenting utom Du, o min Herre, gagnar mig och närhet till någon annan än Dig hjälper mig icke.</p><hr />

<h2 class="list"><a href="../../prayer/unsorted/sv/bpn10324/">Prayer bpn10324 in Svenska</a></h2>
<p>Ärad vare Du, o Gud! Du är den Gud som har funnits före allt annat och som kommer att finnas till efter allt och bortom allt. Du är den Gud som känner alla och är upphöjd över allt. Du är den Gud som behandlar alla med barmhärtighet, som dömer mellan alla och vars blick omfattar allt. Du är Gud, min Herre, Du är varse mitt tillstånd, Du känner mitt inre och yttre liv.</p><hr />

<h2 class="list"><a href="../../prayer/unsorted/sv/bpn10325/">Prayer bpn10325 in Svenska</a></h2>
<p>O Du förlåtande Herre! Du är alla dessa Dina tjänares skydd. Du vet hemligheterna och är medveten om allt. Vi är alla hjälplösa och Du är den Mäktige, den Allsmäktige. Vi är alla syndare och Du är Förlåtaren av synder, den Barmhärtige, den Medlidsamme. O Herre! Se icke till våra brister. Behandla oss efter Din nåd och givmildhet. Våra brister är många, men Din förlåtelses ocean är obegränsad. Vår svaghet är smärtsam, men bevisen på Din hjälp och Ditt bistånd är tydliga.</p><hr />

<h2 class="list"><a href="../../prayer/unsorted/sv/bpn10326/">Prayer bpn10326 in Svenska</a></h2>
<p>Förhärligat vare Ditt namn, o min Gud, för att Du har uppenbarat den dag som är konungen bland dagar, den dag som Du tillkännagav för Dina utvalda och Dina profeter i Dina mest lysande skrifter, den dag då Du kastade glansen av härligheten i alla Dina namn över allt skapat. Stor är lycksaligheten hos den, som har vänt sig till Dig och inträtt i Din närhet och uppfattat tonen i Din stämma.</p><hr />

<h2 class="list"><a href="../../prayer/unsorted/sv/bpn10327/">Prayer bpn10327 in Svenska</a></h2>
<p>HÄLSA O Gud, min Gud! Jag bönfaller Dig vid Din helande krafts ocean, och vid härligheten hos Din nåds Morgonstjärna, och vid Ditt namn, genom vilket Du betvingade Dina tjänare, och vid den genomträngande kraften i Ditt mest upphöjda ord, och vid styrkan hos Din mest upphöjda penna, och vid Din barmhärtighet, som föregått skapandet av alla som är i himmelen och på jorden, att rena mig med Din givmildhets vatten från varje bedrövelse och förvirring, från all svaghet och kraftlöshet.</p><hr />

<h2 class="list"><a href="../../prayer/unsorted/sv/bpn10328/">Prayer bpn10328 in Svenska</a></h2>
<p>Ditt namn är min läkedom, o min Gud, och hågkomsten av Dig mitt botemedel. Närhet till Dig är mitt hopp och kärlek till Dig min ledsagare. Din barmhärtighet mot mig är min läkedom och min hjälp i såväl denna som den kommande världen. Du är i sanning den Allgivande, den Allvetande, den Allvise.
(Source category: Hälsa) (Bahaiprayers.net ID: 10328)</p><hr />

<h2 class="list"><a href="../../prayer/unsorted/sv/bpn10329/">Prayer bpn10329 in Svenska</a></h2>
<p>Ärad vare Du, o Herre min Gud! Jag ber Dig vid Ditt namn genom vilket Han som är Din skönhet har installerats på Din saks tron, och vid Ditt namn genom vilket Du förändrar allt, för samman allt, ställer alla till svars, belönar alla, bevarar allt och vidmakthåller allt – jag ber Dig beskydda denna tjänarinna som har sökt sin tillflykt hos Dig, har sökt skydd hos Honom i vilken Du själv är uppenbarad och förtröstar och förlitar sig helt på Dig.</p><hr />

<h2 class="list"><a href="../../prayer/unsorted/sv/bpn10330/">Prayer bpn10330 in Svenska</a></h2>
<p>Jag har vaknat i Ditt beskydd, o min Gud, och det tillkommer den som söker detta skydd att stanna i Din beskyddande helgedom och i Ditt värnande fäste. Upplys mitt inre varande, o min Herre, med strålglansen från Din uppenbarelses daggryning, liksom Du upplyst mitt yttre varande med Din ynnests morgonljus.
(Source category: Morgon) (Bahaiprayers.net ID: 10330)</p><hr />

<h2 class="list"><a href="../../prayer/unsorted/sv/bpn10331/">Prayer bpn10331 in Svenska</a></h2>
<p>Jag har stigit upp denna morgon genom Din nåd, o min Gud, och lämnat mitt hem i full förtröstan på Dig och överlämnat mig i Din vård. Sänd då ned från Din barmhärtighets himmel en välsignelse över mig från Din sida, och gör mig i stånd att återvända hem i trygghet, liksom Du lät mig bege mig åstad under Ditt beskydd med mina tankar orubbligt fästade på Dig. Det finns ingen Gud utom Du, den Ende, den Oförliknelige, den Allvetande, den Allvise.</p><hr />

<h2 class="list"><a href="../../prayer/unsorted/sv/bpn10332/">Prayer bpn10332 in Svenska</a></h2>
<p>Min Gud som jag tillber och dyrkar! Jag bär vittnesbörd om Din enhet och erkänner Dina gåvor, både i det förflutna och i denna tid. Du är den Allgivande, vars barmhärtighets rikliga regn har strömmat ned över hög och låg lika, och vars nåds härlighet utgjutits över både hörsamma och ohörsamma. O barmhärtighetens Gud, framför vars port barmhärtighetens väsen har bugat sig, och kring vars saks helgedom godheten i sitt innersta väsen har kretsat.</p><hr />

<h2 class="list"><a href="../../prayer/unsorted/sv/bpn10333/">Prayer bpn10333 in Svenska</a></h2>
<p>Lovat vare Ditt namn, o Herre min Gud! Mörker har fallit över varje land och fördärvets makter omger alla nationer. Men genom dem uppfattar jag Din lysande visdom och urskiljer Din försyns klara ljus. De som är utestängda från Dig som av en slöja har inbillat sig att de har makt att utsläcka Ditt ljus, att kväva Din eld och att stilla Din nåds vindar. Nej, och till detta är Din makt mitt vittne!</p><hr />

<h2 class="list"><a href="../../prayer/unsorted/sv/bpn10334/">Prayer bpn10334 in Svenska</a></h2>
<p>O Du gode Herre! Du har skapat hela mänskligheten av samma ursprung. Du har bestämt att alla skall tillhöra samma familj. I Din heliga närvaro är de alla Dina tjänare och hela mänskligheten är i skydd av Ditt tabernakel. Alla är församlade vid Ditt nådabord och alla är upplysta av Din försyns ljus. O Gud! Du är god mot alla, Du drar försorg om alla, beskyddar alla och skänker liv åt alla.</p><hr />

<h2 class="list"><a href="../../prayer/unsorted/sv/bpn10335/">Prayer bpn10335 in Svenska</a></h2>
<p>Förhärligad vare Du, o Herre min Gud! Jag bönfaller Dig vid Din nåds stormande vindar och vid Dem, som är dagbräckningarna för Ditt syfte och gryningsplatserna för Ditt inflytande, att sända ned över mig, och över alla som har sökt Ditt anlete, allt det som anstår Din givmildhet och frikostiga nåd och som är värdigt Dina gåvor och Din ynnest. Fattig och övergiven är jag, o min Herre! Sänk mig ned i Din rikedoms ocean.</p><hr />

<h2 class="list"><a href="../../prayer/unsorted/sv/bpn10336/">Prayer bpn10336 in Svenska</a></h2>
<p>O min Gud! O min Gud! Sannerligen, dessa tjänare vänder sig till Dig och bönfaller Din barmhärtighets rike. Sannerligen, de dras till Din helighet och är upptända av Din kärleks eld, söker bekräftelse från Ditt underbara rike och hoppas att uppnå Ditt himmelska land. Sannerligen, de längtar efter nedsändandet av Din gåva och önskar upplysning från Verklighetens sol. O Herre! Gör dem till strålande lampor, barmhärtiga tecken, fruktbärande träd och lysande stjärnor.</p><hr />

<h2 class="list"><a href="../../prayer/unsorted/sv/bpn10337/">Prayer bpn10337 in Svenska</a></h2>
<p>O Du förlåtande Gud! Dessa tjänare vänder sig till Ditt rike och söker Din nåd och frikostighet. O Gud! Gör deras hjärtan goda och rena, så att de kan bli värdiga Din kärlek. Rena och helga själarna, så att ljuset från Verklighetens sol må lysa över dem. Rena och helga ögonen, så att de kan uppfatta Ditt ljus. Rena och helga öronen, så att de kan höra kallelsen från Ditt rike.</p><hr />

<h2 class="list"><a href="../../prayer/unsorted/sv/bpn10338/">Prayer bpn10338 in Svenska</a></h2>
<p>Fördriv mina bekymmer genom Din välgörenhet och Din givmildhet, o Gud min Gud, och förvisa mina kval genom Din överhöghet och makt. Du ser mig, o min Gud, med ansiktet vänt mot Dig i en stund då sorger omger mig från alla håll. Jag bönfaller Dig, o Du som är hela tillvarons Herre och överskyggar alla synliga och osynliga ting, vid Ditt namn varigenom Du betvingat människornas hjärtan och själar, och vid vågsvallet från Din barmhärtighets hav och vid prakten hos Din ynnests Morgonstjärna, att räkna mig till dem som ej hindrats av något, vad det än må vara, att vända sitt ansikte mot Dig, o Du som är alla namns Herre och himlarnas Skapare!</p><hr />

<h2 class="list"><a href="../../prayer/unsorted/sv/bpn10339/">Prayer bpn10339 in Svenska</a></h2>
<p>Ärad vare Du, o min Gud! Vore det icke för vedermödorna som uthärdas på Din stig, hur skulle de som verkligen älskar Dig kunna kännas igen? Och vore det ej för prövningarna som bäres av kärlek till Dig, hur skulle ställningen hos sådana som längtar efter Dig kunna uppenbaras! Din makt är mitt vittne! Följeslagarna till alla dem som dyrkar Dig är tårarna de fäller, och trösten för sådana som söker Dig är suckarna de utstöter, och födan för dem som skyndar att möta Dig är spillrorna av deras brustna hjärtan.</p><hr />

<h2 class="list"><a href="../../prayer/unsorted/sv/bpn10340/">Prayer bpn10340 in Svenska</a></h2>
<p>Förhärligad vare Du, o Herre min Gud! Varje insiktsfull människa erkänner Din överhöghet och Ditt herravälde, och varje klarsynt öga uppfattar Ditt majestäts storhet och Din makts betvingande kraft. Prövningarnas vindar är oförmögna att hålla tillbaka dem som åtnjuter Din närhet från att vända ansiktet mot Din härlighets horisont, och vedermödornas stormar kan endast misslyckas med att föra bort och hindra dem, som är helt hängivna Din vilja, från att närma sig Din förgård.</p><hr />

<h2 class="list"><a href="../../prayer/unsorted/sv/bpn10341/">Prayer bpn10341 in Svenska</a></h2>
<p>O Du vars prövningar är ett läkande botemedel för dem som är nära Dig, vars svärd är en brinnande åstundan hos alla dem som älskar Dig, vars pil är den käraste önskan för de hjärtan som längtar efter Dig, vars befallning är det enda hoppet hos dem som erkänt Din sanning. Jag bönfaller Dig, vid Din gudomliga ljuvhet och vid glansen från Ditt anletes härlighet, att sända ned över oss från Dina boningar i höjden det som skall göra oss redo att närma oss Dig.</p><hr />

<h2 class="list"><a href="../../prayer/unsorted/sv/bpn10342/">Prayer bpn10342 in Svenska</a></h2>
<p>Förhärligat vare Ditt namn, o Du som har vägledningens tyglar i Ditt grepp för alla de själar som har erkänt Dig, och i vars högra hand ödet vilar för alla dem som är i himlarna och på jorden! Du gör vad Du vill genom styrkan av Din makt och förordnar genom Din vilja vad Dig behagar. Viljan hos de mest beslutsamma bland människor är såsom intet jämfört med Din viljas tvingande bevis, och beslutsamheten hos de mest orubbliga bland Dina varelser förjagas inför de mångfaldiga uppenbarelserna av Ditt syfte.</p><hr />

<h2 class="list"><a href="../../prayer/unsorted/sv/bpn10343/">Prayer bpn10343 in Svenska</a></h2>
<p>Finns det någon befriare från svårigheter utom Gud! Säg: Prisad vare Gud! Han är Gud! Alla är Hans tjänare och alla lyder under Hans bud.
(Source category: Prövningar och svårigheter) (Bahaiprayers.net ID: 10343)</p><hr />

<h2 class="list"><a href="../../prayer/unsorted/sv/bpn10344/">Prayer bpn10344 in Svenska</a></h2>
<p>Säg: Gud tillfredsställer allt över allting och ingenting i himlarna eller på jorden tillfredsställer utom Gud. Sannerligen, Han är i sig själv den Vetande, den Stödjande, den Allsmäktige.
(Source category: Prövningar och svårigheter) (Bahaiprayers.net ID: 10344)</p><hr />

<h2 class="list"><a href="../../prayer/unsorted/sv/bpn10345/">Prayer bpn10345 in Svenska</a></h2>
<p>O Herre, min Gud och min tillflykt i min sorg! Mitt värn och mitt skydd i mitt lidande! Min fristad och mitt fäste i tider av nöd och min ledsagare i ensamheten! Min tröst i min vånda och en vän, som älskar mig i min ensamhet! Befriaren från mina sorgers kval och förlåtaren av mina synder! Jag vänder mig helt till Dig och bönfaller Dig med brinnande hjärta, med sinne och tunga att skydda mig från allt, som står Din vilja emot i denna Din gudomliga enhets tid och att rena mig från all orenhet, som hindrar mig att fläckfri och obesudlad söka mig in i skyddet av Din nåds träd.</p><hr />

<h2 class="list"><a href="../../prayer/unsorted/sv/bpn10346/">Prayer bpn10346 in Svenska</a></h2>
<p>O min Herre, min älskade, min åstundan! Hjälp mig i min ensamhet och beledsaga mig i min förvisning. Undanröj min sorg. Gör mig hängiven Din skönhet. Avlägsna mig från allt utom Dig. Fängsla mig genom Din helighets vällukt, låt mig förenas i Ditt rike med dem som är skilda från allt utom Dig, som längtar efter att tjäna Din heliga tröskel och som står upp för att arbeta för Din sak.</p><hr />

<h2 class="list"><a href="../../prayer/unsorted/sv/bpn10347/">Prayer bpn10347 in Svenska</a></h2>
<p>Jag bönfaller Dig vid Din kraft, o min Gud! Låt ingen skada drabba mig i prövningens tid och led mig rätt i obetänksamhetens stunder genom ingivelser från Dig. Du är Gud, mäktig är Du att göra vad Dig behagar. Ingen kan motstå Din vilja eller omintetgöra Ditt syfte.
(Source category: Renhet) (Bahaiprayers.net ID: 10347)</p><hr />

<h2 class="list"><a href="../../prayer/unsorted/sv/bpn10348/">Prayer bpn10348 in Svenska</a></h2>
<p>O Herre! Hos Dig söker jag min fristad och till alla Dina tecken vänder jag mitt hjärta. O Herre! Vare sig jag befinner mig på resa eller i mitt hem, är vid mina sysslor eller vid mitt kall, sätter jag hela min tillit till Dig. Bevilja mig då Din stödjande hjälp, så att jag kan bli oberoende av allt, o Du som är oöverträffad i Din barmhärtighet! Förläna mig min andel, o Herre, enligt Ditt behag och gör mig tillfreds med vad Du har förordnat för mig.</p><hr />

<h2 class="list"><a href="../../prayer/unsorted/sv/bpn10349/">Prayer bpn10349 in Svenska</a></h2>
<p>Allt pris tillkomme Dig, o min Gud, som är källan till all härlighet och allt majestät, till storhet och ära, till överhöghet och herravälde, till höghet och nåd, till vördnad och kraft! Vemhelst Du önskar låter Du närma sig den största oceanen, och vemhelst Du önskar skänker Du äran av att erkänna Ditt mest uråldriga namn. Av alla som är i himmelen och på jorden kan ingen motstå utövandet av Din allenarådande vilja.</p><hr />

<h2 class="list"><a href="../../prayer/unsorted/sv/bpn10350/">Prayer bpn10350 in Svenska</a></h2>
<p>I Guds, den Högstes, namn! Lovad och förhärligad vare Du, Herren Gud allsmäktig! Du, inför vars visdom den vise kommer till korta och saknar ord, inför vars kunskap den lärde bekänner sin okunnighet, inför vars makt den starke blir svag, inför vars rikedom den rike betygar sin fattigdom, inför vars ljus den upplyste är förlorad i mörkret, till vars kunskaps helgedom allt förståendes väsen vänder sig och kring vars närvaros allra heligaste alla människors själar kretsar.</p><hr />

<h2 class="list"><a href="../../prayer/unsorted/sv/bpn10351/">Prayer bpn10351 in Svenska</a></h2>
<p>Ärad vare Du, o Du världens Gud och folkens åstundan, o Du som har blivit uppenbarad i det Största namnet, varigenom visdomens och talets pärlor har kommit fram ur musslorna i Din kunskaps stora hav, och den gudomliga uppenbarelsens himlar har smyckats med ljuset från framträdandet av Ditt anletes sol! Jag ber Dig vid det ord, varigenom Ditt bevis gjordes fulländat bland Dina skapade varelser och Din bevisföring fullbordades bland Dina tjänare, att styrka Ditt folk i det varmed Din saks yttre skall stråla i Ditt rike, Din makts fanor ställas upp bland Dina tjänare och Din lednings baner resas i Dina länder.</p><hr />

<h2 class="list"><a href="../../prayer/unsorted/sv/bpn10352/">Prayer bpn10352 in Svenska</a></h2>
<p>O Gud, som är upphovet till alla uppenbarare, ursprunget till alla källor, upprinnelsen till alla uppenbarelser och källan till alla ljus! Jag vittnar om att genom Ditt namn har förståelsens himmel smyckats och yttrandets hav satts i svallning och Din försyns förordningar blivit kungjorda för alla religioners efterföljare. Jag bönfaller Dig att berika mig så, att jag kan undvara allt utom Dig och bli oberoende av alla utom Dig. Låt då från Din nåds moln nedströmma över mig det som skall gagna mig i alla Dina världar.</p><hr />

<h2 class="list"><a href="../../prayer/unsorted/sv/bpn10353/">Prayer bpn10353 in Svenska</a></h2>
<p>Mörker omsluter varje land, o min Gud, och har kommit de flesta av Dina tjänare att bäva. Jag bönfaller Dig, vid Ditt Största namn, att i varje stad uppväcka en ny skapelse, som skall vända sig till Dig och som skall minnas Dig bland Dina tjänare och som genom värdet av sitt tal och sin visdom skall uppenbara Din segers tecken och frigöra sig från alla skapade ting. Mäktig är Du att genomföra Din vilja.</p><hr />

<h2 class="list"><a href="../../prayer/unsorted/sv/bpn10354/">Prayer bpn10354 in Svenska</a></h2>
<p>O min Gud, bistå Din tjänare att upphöja Ordet och att vederlägga det som är fåfängt och falskt, att upprätta sanningen, att sprida de heliga verserna vida omkring, att uppenbara strålglansen och låta morgonljuset gry i de rättfärdigas hjärtan. Du är i sanning den Givmilde, den Förlåtande.
(Source category: Undervisning) (Bahaiprayers.net ID: 10354)</p><hr />

<h2 class="list"><a href="../../prayer/unsorted/sv/bpn10355/">Prayer bpn10355 in Svenska</a></h2>
<p>för bahá’íerna som reser för att undervisa om tron. O Du oförliknelige Gud! O Du konungarikets Herre! Dessa själar är Din himmelska armé. Bistå dem och gör dem segerrika med Dina högsta härskarors hjälp, så att var och en av dem må bli såsom ett regemente och erövra dessa länder med Guds kärlek och ljuset från gudomliga läror. O Gud! Var deras stöd och deras hjälpare, och i vildmarken, på berget, i dalen, i skogarna, på slätterna och haven, var deras förtrogne, så att de må ropa ut med konungarikets kraft och den heliga andens andedräkt!</p><hr />

<h2 class="list"><a href="../../prayer/unsorted/sv/bpn10356/">Prayer bpn10356 in Svenska</a></h2>
<p>Må var och en som beger sig ut på en undervisningsresa till någon plats, läsa denna bön dag och natt under sina resor i främmande trakter: O Gud! O Gud! Du ser mig hängiven och dragen till Ditt härliga rike, tänd av Din kärleks eld bland människorna, en budbringare för ditt rike i dessa omfattande och vidsträckta trakter, frigjord från allt utom Dig, i förlitan på Dig, försakande vila och bekvämlighet, långt från min hemtrakt, en vandrare i dessa områden, en främling som fallit till marken, ödmjuk inför Din upphöjda tröskel, lydig inför Din allsmäktiga härlighets himmel, åkallande Dig vid midnatt och vid dagbräckningen, bönfallande och ödmjukt bedjande Dig morgon och afton att nådefullt bistå mig att tjäna Din sak, att sprida Din lära och att förhärliga Ditt ord i öst och i väst.</p><hr />

<h2 class="list"><a href="../../prayer/unsorted/sv/bpn10357/">Prayer bpn10357 in Svenska</a></h2>
<p>Må vemhelst som reser till olika platser för att undervisa, i begrundan läsa denna bön på berg och i öken, på land och på hav: O Gud! O Gud! Du ser min svaghet, ringhet och ödmjukhet bland Dina skapelser. Icke desto mindre har jag förlitat mig på Dig och stått upp för att främja Din lära bland Dina starka tjänare med full förtröstan på Din kraft och makt. O Herre! Jag är en vingbruten fågel och längtar efter att sväva i denna Din rymd utan gräns.</p><hr />

<h2 class="list"><a href="../../prayer/unsorted/sv/bpn10358/">Prayer bpn10358 in Svenska</a></h2>
<p>Följande bön är avsedd att läsas dagligen av vännerna och av dem som undervisar om tron: O Du gode Herre! Pris vare Dig att Du har visat oss till vägledningens raka stråk, öppnat konungarikets portar och uppenbarat Dig genom Verklighetens sol. Till de blinda har Du givit syn, till de döva har Du givit hörsel. Du har uppväckt de döda, Du har berikat de fattiga, Du har visat vägen för dem som gått vilse, Du har fört dem med förtorkade läppar till vägledningens källa, Du har låtit den törstande fisken nå fram till verklighetens ocean och Du har inbjudit de vilsekomna fåglarna till nådens rosengård.</p><hr />

<h2 class="list"><a href="../../prayer/unsorted/sv/bpn10359/">Prayer bpn10359 in Svenska</a></h2>
<p>Var och en som reser genom städerna, samhällena och byarna i dessa stater, verksamma med spridandet av Guds väldofter bör läsa denna bön varje morgon: O min Gud! O min Gud! Du ser mig i min ringhet och svaghet, sysselsatt med den största av uppgifter, besluten att höja Ditt ord bland massorna och att sprida Din lära bland Ditt folk. Hur kan jag lyckas om icke Du bistår mig med den heliga andens andedräkt, hjälper mig till seger genom Ditt underbara rikes härskaror och utgjuter över mig Dina bekräftelser, vilka ensamma kan förvandla en mygga till en örn, en vattendroppe till floder och hav och en atom till ljusknippen och solar.</p><hr />

<h2 class="list"><a href="../../prayer/unsorted/sv/bpn10360/">Prayer bpn10360 in Svenska</a></h2>
<p>Följande bön är avsedd att läsas &hellip; varje dag: O Gud! O Gud! Detta är en vingbruten fågel och hans flykt är mycket långsam. Bistå honom så att han kan svinga sig upp mot välståndets och frälsningens högsta topp, sväva i den största glädje och lycka genom den oändliga rymden, i Ditt Högsta namn höja sin melodi i alla nejder, glädja öronen med denna kallelse och upplysa ögonen genom åsynen av vägledningens tecken.</p><hr />

<h2 class="list"><a href="../../prayer/unsorted/sv/bpn10361/">Prayer bpn10361 in Svenska</a></h2>
<p>##SKRIFTEN TILL AHMAD
*Han är Konungen, den Allvetande, den Vise!
Hör, paradisets Näktergal på grenarna i evighetens träd sjunger heliga och ljuvliga sånger och förkunnar för de uppriktiga det glada budskapet om Guds närhet, kallar dem som tror på den gudomliga enheten till förgården av den Givmildes närvaro, delgiver de avskilda det budskap som uppenbarats av Gud, Konungen, den Härlige, den Oförliknelige och leder de älskande till helighetens säte och till denna strålande Skönhet.</p><hr />

<h2 class="list"><a href="../../prayer/unsorted/sv/bpn10362/">Prayer bpn10362 in Svenska</a></h2>
<p>Denna skrift läses vid Bahá’u’lláhs och Bábs gravhelgedomar. Den används även ofta på deras åminnelsedagar. Låt den lovsång som brutit fram från Ditt mest vördnadsvärda Jag och den härlighet som lyst fram från Din mest strålande skönhet vila över Dig, o Du som är Storhetens uppenbarare och Evighetens konung och Herren över alla som är i himmelen och på jorden! Jag vittnar om, att genom Dig uppenbarades Guds överhöghet och Hans herravälde, Guds majestät och Hans storhet, och att den urgamla praktens morgonstjärnor har spridit sin strålglans i Ditt oåterkalleliga påbuds himmel och den Osynliges skönhet lyst fram över skapelsens horisont.</p><hr />

<h2 class="list"><a href="../../prayer/unsorted/sv/bpn10363/">Prayer bpn10363 in Svenska</a></h2>
<p>Denna bön, uppenbarad av ‘Abdu’l-Bahá, läses vid Hans gravhelgedom. Den används även i enskild andakt. Vemhelst som läser denna bön med ödmjukhet och innerlighet skänker glädje och fröjd till denne tjänares hjärta; det kommer att vara som om han mötte Honom ansikte mot ansikte. Han är den Allhärlige! O Gud, min Gud! Ödmjukt och i tårar lyfter jag bedjande händerna mot Dig och döljer ansiktet i stoftet vid Din tröskel, som är höjd över de lärdes kunskap och lovorden från alla som förhärligar Dig.</p><hr />

<h2 class="list"><a href="../../prayer/unsorted/sv/bpn10364/">Prayer bpn10364 in Svenska</a></h2>
<p>Skottdagarna, Ayyám-i-Há, 26 februari - 1 mars, bör ägnas åt förberedelser inför fastan, åt gästfrihet, välgörenhet och utdelande av gåvor. Min Gud, min eld och mitt ljus! De dagar som Du har benämnt Ayyám-i-Há i Din bok har börjat, o Du som är namnens Konung, och nu närmar sig fastan som Din mest upphöjda penna har ålagt alla i Din skapelses rike att hålla. Jag bönfaller Dig, o min Herre, vid dessa dagar och vid alla dem, som under denna tid har hållit fast vid Dina befallningars band och fattat tag i Dina föreskrifter, att bevilja att varje själ tilldelas en plats inom Din förgårds hägn och ett säte inför uppenbarelsen av glansen från Ditt anletes ljus.</p><hr />

<h2 class="list"><a href="../../prayer/unsorted/sv/bpn10365/">Prayer bpn10365 in Svenska</a></h2>
<p>*Ur Kitáb-i-Aqdas: *”Vi har befallt er att bedja och fasta från mogenhetens början (15 år); detta är påbjudet av Gud, er Herre och era förfäders Herre &hellip; Resenären, den sjuke, de som är gravida eller ammar är icke bundna av fastan … Avstå från mat och dryck från soluppgång till solnedgång och tag er i akt att icke begäret berövar er denna nåd, som är utfäst i Boken.” *Fastetiden är från och med den 2 mars till och med den 20 mars.</p><hr />

<h2 class="list"><a href="../../prayer/unsorted/sv/bpn10366/">Prayer bpn10366 in Svenska</a></h2>
<p>*Naw-Rúz, den 21 mars, är årets första dag i bahá’í-kalendern. Prisad vare Du, o min Gud, för att Du har föreskrivit Naw-Rúz som en högtid för dem, som har iakttagit fastan av kärlek till Dig och avhållit sig från allt som är Dig motbjudande. Giv, o min Herre, att Din kärleks eld och den hetta som framkallats av fastan, påbjuden av Dig, upptänder dem för Din sak och förmår dem att ägna sig åt att prisa Dig och hålla Dig i åminnelse.</p><hr />

<h2 class="list"><a href="../../prayer/unsorted/sv/bpn10367/">Prayer bpn10367 in Svenska</a></h2>
<p>*”Bahá’í-äktenskapet är ett förbund och djup kärlek mellan de båda parterna. De måste emellertid iakttaga yttersta aktsamhet och lära känna varandras karaktär. Detta eviga band måste skyddas av ett fast förbund och avsikten måste vara att främja harmoni, vänskap och sammanhållning och att vinna evigt liv.” *‘Abdu’l-Bahá *Äktenskapslöftet, det löfte som uttalas var för sig av brud och brudgum i närvaro av minst två vittnen, som är erkända av det Andliga rådet, lyder såsom förordnats i Kitáb-i-Aqdas (den Heligaste boken): ”Vi ska alla i sanning leva efter Guds vilja.</p><hr />

<h2 class="list"><a href="../../prayer/unsorted/sv/bpn10368/">Prayer bpn10368 in Svenska</a></h2>
<p>Han är Gud! O oförliknelige Herre! I Din allsmäktiga visdom har Du för mänskligheten stiftat lagen om äktenskapet, på det att generation måtte följa på generation i denna ovissa värld och att människorna så länge världen finns till måtte ägna sig åt att tjäna, tillbedja och åkalla, dyrka och prisa Dig vid Din enhets tröskel. ”Jag har icke skapat själar och människor för något annat än tillbedjan av Mig.” Förena då i Din nåds himmel dessa två fåglar från Din kärleks näste och gör dem till redskap för Din eviga nåd, så att från föreningen av dessa två hav av kärlek en våg av ömhet må höja sig och låta pärlor av god avkomma sköljas upp på livets strand.</p><hr />

<h2 class="list"><a href="../../prayer/unsorted/sv/bpn10369/">Prayer bpn10369 in Svenska</a></h2>
<p>Ärad vare Du, o min Gud! Sannerligen, denne Din tjänare och denna Din tjänarinna har inträtt i Din barmhärtighets skugga och är förenade genom Din ynnest och givmildhet. O Herre! Bistå dem i denna Din värld och Ditt rike och bestäm för dem allt vad gott är genom Din givmildhet och nåd. O Herre! Styrk dem i Din tjänst och bistå dem i tjänandet av Dig. Låt dem bli ett tecken på Ditt namn i Din värld och skydda dem genom Dina gåvor som är outtömliga i denna värld och i den kommande världen.</p><hr />

<h2 class="list"><a href="../../prayer/unsorted/sv/bpn10370/">Prayer bpn10370 in Svenska</a></h2>
<p>Närhelst ni inträder i rådslokalen, läs denna bön med ett hjärta skälvande av kärlek till Gud och en tunga renad från allt utom hågkomsten av Honom, på det att den Allsmäktige nådefullt måtte bistå er att uppnå den största seger. O Gud, min Gud! Vi är Dina tjänare som hängivet vänt oss mot Ditt heliga anlete och som har frigjort oss från allt utom Dig i denna härliga dag. Vi har samlats i detta andliga råd, förenade i åsikter och tankar med det gemensamma målet att förhärliga Ditt ord bland människorna.</p><hr />

<h2 class="list"><a href="../../prayer/unsorted/sv/bpn10371/">Prayer bpn10371 in Svenska</a></h2>
<p>Församla er i renaste glädje och läs denna bön vid mötets början: O Du konungarikets Herre! Fastän våra kroppar är samlade här, är likväl våra hänförda hjärtan upplyfta av Din kärlek och hänryckta av strålarna från Ditt lysande anlete. Fastän svaga, inväntar vi uppenbarandet av Din makt och styrka. Fastän fattiga, i avsaknad av ägodelar och tillgångar, erhåller vi ändå rikedom från Ditt konungarikes skatter. Droppar är vi, likväl får vi näring ur Din oceans djup.</p><hr />

<h2 class="list"><a href="../../prayer/unsorted/sv/bpn10372/">Prayer bpn10372 in Svenska</a></h2>
<p>Bön att läsas som avslutning på sammanträden med det andliga rådet. O Gud! O Gud! Du betraktar oss från Din enhets osynliga konungarike och ser att vi har samlats i detta andliga möte, förtröstande på Dig, i förlitan på Dina tecken, fasta i Ditt förbund och testamente, dragna till Dig, brinnande av Din kärleks eld och uppriktiga i Din sak. Vi är tjänare i Din vingård, förkunnare av Din religion, hängivna tillbedjare av Ditt anlete, ödmjuka inför Dina älskade, undergivna vid Din dörr.</p><hr />

<h2 class="list"><a href="../../prayer/unsorted/sv/bpn10373/">Prayer bpn10373 in Svenska</a></h2>
<p>Alla Guds vänner &hellip; bör i möjligaste mån bidra, hur ringa deras gåvor än må vara. Gud lägger ej större bördor på någon själ än vad den förmår. Sådana bidrag måste komma från alla grupper och samfund och från alla troende &hellip; O Guds vänner! Var förvissade om att i dessa bidrags ställe kommer era jordbruk, industrier och er handel att välsignas med mångfaldig tillväxt, med rikliga gåvor och skänker. Den som utför en god gärning skall belönas tiofalt.</p><hr />

<h2 class="list"><a href="../../prayer/unsorted/sv/bpn10374/">Prayer bpn10374 in Svenska</a></h2>
<p>När denna bön läses vid bahá’í-begravningar, skall alla de närvarande stå upp.
O min Gud! Detta är Din tjänare och Din tjänares son, som har trott på Dig och Dina tecken och vänt sitt ansikte mot Dig, helt frigjord från allt utom Dig. Du är i sanning den mest barmhärtige av dem som visar barmhärtighet. O Du, som förlåter människornas synder och döljer deras brister, behandla honom såsom det anstår Din givmildhets himmel och Din nåds ocean.</p><hr />

<h2 class="list"><a href="../../prayer/unsorted/sv/bpn10375/">Prayer bpn10375 in Svenska</a></h2>
<p>Han är Gud! O Herre, min Gud! O Du som är de svagas hjälpare, de fattigas stödjare och förlossaren av de hjälplösa som vänder sig till Dig. I yttersta ödmjukhet höjer jag bönfallande händerna mot Ditt fagra rike och åkallar Dig ivrigt med min inre stämma och säger: O Gud, min Gud! Hjälp mig att dyrka Dig, gör mig redo att tjäna Dig, bistå mig med Din nåd i min undergivenhet inför Dig.</p><hr />

<h2 class="list"><a href="../../prayer/unsorted/sv/bpn10376/">Prayer bpn10376 in Svenska</a></h2>
<p>Han är Helaren, den Tillräcklige, Hjälparen, den allt Förlåtande, den Allbarmhärtige. Jag åkallar Dig, o Upphöjde, o Trofaste, o Härlige! Du den tillräcklige , Du den helande, Du den bestående, o Du som är den bestående! Jag åkallar Dig, o Härskare, o Upprättare, o Domare! Du den tillräcklige, Du den helande, Du den bestående, o Du som är den bestående! Jag åkallar Dig, o Oförliknelige, o Evige, o Ende! Du den tillräcklige, Du den helande, Du den bestående, o Du som är den bestående!</p><hr />

<h2 class="list"><a href="../../prayer/unsorted/sv/bpn10377/">Prayer bpn10377 in Svenska</a></h2>
<p>I Guds, den Uråldriges, den Störstes namn. I sanning, de uppriktigas hjärtan förtärs i åtskiljandets eld – var är glansen från Ditt anletes ljus, o världarnas Älskade? De som är Dig nära har övergivits i förtvivlans mörker – var är Din återförenings morgonljus, o världarnas Åstundan? Dina utvaldas kroppar ligger skälvande på fjärran sandmarker – var är Din närvaros ocean, o världarnas Hänförare? Längtande händer sträcks mot Din nåds och givmildhets himmel – var är Dina gåvors regn, o världarnas Bevarare?</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
