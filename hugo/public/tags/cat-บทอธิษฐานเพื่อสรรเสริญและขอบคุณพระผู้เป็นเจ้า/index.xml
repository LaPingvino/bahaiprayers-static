<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานเพื่อสรรเสริญและขอบคุณพระผู้เป็นเจ้า on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%AA%E0%B8%A3%E0%B8%A3%E0%B9%80%E0%B8%AA%E0%B8%A3%E0%B8%B4%E0%B8%8D%E0%B9%81%E0%B8%A5%E0%B8%B0%E0%B8%82%E0%B8%AD%E0%B8%9A%E0%B8%84%E0%B8%B8%E0%B8%93%E0%B8%9E%E0%B8%A3%E0%B8%B0%E0%B8%9C%E0%B8%B9%E0%B9%89%E0%B9%80%E0%B8%9B%E0%B9%87%E0%B8%99%E0%B9%80%E0%B8%88%E0%B9%89%E0%B8%B2/</link>
    <description>Recent content in cat-บทอธิษฐานเพื่อสรรเสริญและขอบคุณพระผู้เป็นเจ้า on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B9%80%E0%B8%9E%E0%B8%B7%E0%B9%88%E0%B8%AD%E0%B8%AA%E0%B8%A3%E0%B8%A3%E0%B9%80%E0%B8%AA%E0%B8%A3%E0%B8%B4%E0%B8%8D%E0%B9%81%E0%B8%A5%E0%B8%B0%E0%B8%82%E0%B8%AD%E0%B8%9A%E0%B8%84%E0%B8%B8%E0%B8%93%E0%B8%9E%E0%B8%A3%E0%B8%B0%E0%B8%9C%E0%B8%B9%E0%B9%89%E0%B9%80%E0%B8%9B%E0%B9%87%E0%B8%99%E0%B9%80%E0%B8%88%E0%B9%89%E0%B8%B2/index.xml" rel="self" type="application/rss+xml" />
    <item>
      <title>Prayer bpn5688 in ภาษาไทย</title>
      <link>https://devotional.gq/prayer/unsorted/th/bpn5688/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5688/</guid>
      <description>ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! พระองค์คือพระผู้ซึ่งทุกสรรพสิ่งบูชาแต่พระองค์มิได้บูชาใคร คือพระผู้เป็นนายของทุกสรรพสิ่งและมิได้เป็นข้ารับใช้ใคร คือพระผู้รู้ทุกสรรพสิ่งแต่ไม่มีใครรู้เกี่ยวกับพระองค์ พระองค์ทรงต้องการให้มนุษย์รู้จักพระองค์ พระองค์จึงสร้างสรรพสิ่งขึ้นมาและออกแบบจักรวาลโดยอาศัยวจนะเดียวจากโอษฐ์ของพระองค์ ไม่มีพระผู้เป็นเจ้าอื่นใดนอกจากพระองค์ พระผู้ทรงออกแบบ พระผู้สร้าง พระผู้ทรงมหิทธานุภาพ พระผู้ทรงอานุภาพสูงสุด ข้าพเจ้าขอวิงวอนต่อวจนะที่เรืองมาจากขอบฟ้าแห่งพระประสงค์ของพระองค์ ขอทรงช่วยให้ข้าพเจ้าได้ดื่มธาราแห่งชีวิตที่พระองค์ใช้ฟื้นหัวใจของผู้ที่พระองค์เลือกสรรและกระตุ้นวิญญาณของผู้ที่รักพระองค์ เพื่อว่าข้าพเจ้าจะได้หันมาหาพระองค์ในทุกเวลาและทุกสภาพการณ์ พระองค์คือพระผู้เป็นเจ้าแห่งอานุภาพ พระผู้เป็นเจ้าแห่งความรุ่งโรจน์และความอารี ไม่มีพระผู้เป็นเจ้าอื่นใดนอกจากพระองค์ พระผู้ปกครองสูงสุด พระผู้ทรงความรุ่งโรจน์ พระผู้ทรงรอบรู้
(Source category: บทอธิษฐานเพื่อสรรเสริญและขอบคุณพระผู้เป็นเจ้า) (Bahaiprayers.net ID: 5688)</description>
    </item>
    
    <item>
      <title>Prayer bpn5690 in ภาษาไทย</title>
      <link>https://devotional.gq/prayer/unsorted/th/bpn5690/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5690/</guid>
      <description>ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ทุกครั้งที่ข้าพเจ้าพยายามที่จะกล่าวถึงพระองค์ ข้าพเจ้าต้องชะงักเพราะฐานะอันสูงส่งและอำนาจที่ยิ่งใหญ่ของพระองค์ เพราะหากข้าพเจ้าสรรเสริญพระองค์ตลอดความกว้างของอาณาจักรตราบนานเท่าที่อธิปไตยของพระองค์ยังอยู่ ข้าพเจ้าก็ยังพบว่าคำที่ข้าพเจ้าสรรเสริญพระองค์เหมาะแก่บรรดาผู้ที่เป็นเช่นเดียวกับข้าพเจ้าเท่านั้น ผู้ซึ่งถูกพระองค์สร้างขึ้นมา กำเนิดมาจากอานุภาพของประกาศิตของพระองค์ และเป็นไปตามที่อำนาจของพระประสงค์ของพระองค์ออกแบบไว้ และเมื่อใดก็ตามที่ปากกาของข้าพเจ้าอ้างความรุ่งโรจน์ไปที่พระนามใดของพระองค์ ข้าพเจ้ารู้สึกว่าจะได้ยินปากกานั้นคร่ำครวญเพราะความห่างไกลจากพระองค์ และร่ำไห้เพราะพรากจากพระองค์ ข้าพเจ้าขอยืนยันว่า ทุกสิ่งนอกจากพระองค์เป็นเพียงสิ่งที่พระองค์สร้างขึ้นมาและอยู่ในอุ้งมือของพระองค์ การที่พระองค์ยอมรับการกระทำหรือคำสรรเสริญใดจากผู้ที่พระองค์ทรงสร้าง เป็นเพียงหลักฐานของความน่าพิศวงและกรุณาธิคุณที่โอบอ้อมอารีของพระองค์ และเป็นการแสดงถึงความเอื้อเฟื้อและการบริบาลของพระองค์ ข้าแต่พระผู้เป็นนายของข้าพเจ้า ข้าพเจ้าขอวิงวอนต่อพระนามอันยิ่งใหญ่ที่สุดที่พระองค์ทรงใช้แยกแสงสว่างจากไฟ แยกความสัตย์จากการปฏิเสธ ขอทรงประทานสิ่งที่ดีงามทั้งในโลกนี้และโลกหน้าให้แก่ข้าพเจ้าและผู้ที่ข้าพเจ้ารัก ขอทรงประทานของขวัญอันน่าพิศวงที่ซ่อนเร้นจากสายตาของมนุษย์ให้แก่ข้าพเจ้า แท้จริงแล้วพระองค์คือพระผู้ออกแบบทุกสรรพสิ่ง ไม่มีพระผู้เป็นเจ้าอื่นใดนอกจากพระองค์ พระผู้ทรงมหิทธานุภาพ พระผู้ทรงความรุ่งโรจน์ พระผู้ทรงความสูงส่ง
(Source category: บทอธิษฐานเพื่อสรรเสริญและขอบคุณพระผู้เป็นเจ้า) (Bahaiprayers.net ID: 5690)</description>
    </item>
    
  </channel>
</rss>
