<!DOCTYPE html>
<html><head>
	<meta charset="utf-8">
	<title>devotional.gq - lang-sq</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-sq</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/sq/bpn2756/">Prayer bpn2756 in Shqip</a></h2>
<p>*&ldquo;Lutjet e detyrueshme janë të tilla, sepse çojnë në përunjësi e nënshtrim, e bëjnë njeriun ta kthejë fytyrën drejt Perëndisë e të shprehë përkushtim ndaj Tij. Përmes lutjesh të tilla njeriu mban lidhje me Perëndinë, kërkon t&rsquo;i avitet pranë Atij, bisedon me të Shumëdashurin e vërtetë të zemrës së vet dhe ngrihet në pozita shpirtërore.&rdquo; - ‘Abdu’l-Bahá
Të thuhet një herë në ditë, ndërmjet mesditës dhe perëndimit të diellit
Unë dëshmoj, O Perëndia im, se Ti më ke krijuar që të të njoh e të të adhuroj Ty.</p><hr />

<h2 class="list"><a href="../../prayer/unsorted/sq/bpn2757/">Prayer bpn2757 in Shqip</a></h2>
<p>Të thuhet çdo ditë në mëngjes, në mesditë e në mbrëmje
Cilido që dëshiron të thotë këtë lutje, të lajë duart dhe duke u larë të thotë:
Forcoje dorën time, O Perëndia im, që ajo të mund të mbajë Librin Tënd me një qëndrueshmëri të tillë që ushtritë e botës të mos kenë pushtet mbi të. Ruaje, pra, atë që të mos përziehet me asgjë që s&rsquo;i përket atij. Ti je, me të vërtetë, Fuqiploti, Më i Pushtetshmi.</p><hr />

<h2 class="list"><a href="../../prayer/unsorted/sq/bpn2758/">Prayer bpn2758 in Shqip</a></h2>
<p>Të thuhet një herë në njëzet e katër orë
Cilido që dëshiron ta thotë këtë lutje, të qëndrojë në këmbë e t&rsquo;i drejtohet Perëndisë dhe, ndërsa qëndron në vendin e vet, të vështrojë nga e djathta e nga e majta, sikur pret mëshirën e Zotit të tij, Mëshirëplotit, Zemërdhembshurit. Pastaj të thotë:
O Ti Që je Zoti i të gjithë emrave dhe Artuesi i qiejve! Të kërkoj përunjësisht, për ata Që janë Agimet e Thelbit Tënd të padukshëm, Më të Lartësuar, Lavdiplotë, ta bësh lutjen time një zjarr që do t&rsquo;i djegë perdet që më kanë zënë pamjen e bukurisë Sate, dhe një dritë që do të më udhëheqë drejt oqeanit të pranisë Sate.</p><hr />

<h2 class="list"><a href="../../prayer/unsorted/sq/bpn2759/">Prayer bpn2759 in Shqip</a></h2>
<p>Sa herë hyni në dhomën e konsultimit, thuajeni këtë lutje me zemrën që ju rreh nga dashuria për Perëndinë dhe me gjuhën të pastruar nga gjithçka veç kujtimit të Tij, që Fuqiploti t&rsquo;ju ndihmojë me dashamirësi për të arritur fitoren më të lartë.
O Perëndi, Perëndia im! Ne jemi shërbëtorët e Tu që janë kthyer me përkushtim ndaj Fytyrës Sate të Shenjtë, që janë shkëputur nga gjithçka veç Teje në këtë Ditë të lavdishme.</p><hr />

<h2 class="list"><a href="../../prayer/unsorted/sq/bpn2760/">Prayer bpn2760 in Shqip</a></h2>
<p>Mblidhuni së bashku me gëzim të pastër dhe, në fillim të mbledhjes, thoni këtë lutje:
O Ti Zot i Mbretërisë! Edhe pse trupat tanë janë mbledhur këtu së bashku, zemrat tona të magjepsura janë çuar larg prej dashurisë Sate dhe ne jemi rrëmbyer prej rrezeve të fytyrës Sate të ndritshme. Edhe pse të dobët, ne presim revelacionet e pushtetit e të fuqisë Sate. Edhe pse të varfër, pa pasuri ose mjete, ne marrim nga thesaret e Mbretërisë Sate.</p><hr />

<h2 class="list"><a href="../../prayer/unsorted/sq/bpn2761/">Prayer bpn2761 in Shqip</a></h2>
<p>Lutje që duhet thënë në mbyllje të mbledhjes së Asamblesë Shpirtërore:
O Perëndi! O Perëndi! Prej mbretërisë së padukshme të njëshmërisë Sate, na shih të mbledhur në këtë takim shpirtëror, që besojmë tek Ti, që kemi besim në shenjat e Tua, të patundur në Besëlidhjen e në Testamentin Tënd, të prirur ndaj Teje, të ndezur me zjarrin e dashurisë Sate e të sinqertë në Kauzën Tënde. Ne jemi shërbëtorë të vreshtit Tënd, përhapës të fesë Sate, adhurues të devotshëm të fytyrës Sate, të përunjur ndaj të dashurve të Tu, të nënshtruar para portës Sate dhe që të lutemi Ty të na mbështesësh në shërbimin ndaj të zgjedhurve të Tu, të na përkrahësh me ushtritë e Tua të padukshme, të forcosh shpatullat tona në shërbimin Tënd dhe të na bësh të nënshtruar e nënshtetas adhurues që komunikojnë me Ty.</p><hr />

<h2 class="list"><a href="../../prayer/unsorted/sq/bpn2762/">Prayer bpn2762 in Shqip</a></h2>
<p>O Perëndi, Perëndia im! Kjo shërbëtore Jotja të thërret Ty, beson në Ty, e kthen fytyrën ndaj Teje, të lutet Ty të lëshosh mbi të bujaritë e Tua qiellore, t&rsquo;i shfaqësh asaj misteret e Tua shpirtërore dhe të hedhësh mbi të dritat e Hyjnisë Sate.
O Zoti im! Bëj që sytë e bashkëshortit tim të shohin. Gëzoja atij zemrën me dritën e dijes për Ty, tërhiqe mendjen e tij drejt bukurisë Sate të ndritshme, gëzoja atij shpirtin duke i reveluar shkëlqimet e Tua të dukshme.</p><hr />

<h2 class="list"><a href="../../prayer/unsorted/sq/bpn2763/">Prayer bpn2763 in Shqip</a></h2>
<p>*&quot;&hellip;Administratorët Kryesorë të Komunitetit Botëror embrional të Bahá&rsquo;u&rsquo;lláh-ut, që janë veshur nga Penda e pagabueshme e Qendrës së Besëlidhjes së Tij me funksionin e dyfishtë për të ruajtur sigurinë dhe për të siguruar përhapjen e Besimit të Atit të Tij&quot;. - Shoghi Effendi (Messages to the Bahá&rsquo;í World [Mesazhe për Botën Bahá&rsquo;í])
Drita dhe lavdia, përshëndetjet dhe lavdërimi qofshin mbi Duart e Kauzës së Tij, nëpërmjet të cilëve drita e qëndresës ka shkëlqyer dhe është vërtetuar se autoriteti për të zgjedhur i mbetet Perëndisë, të Pushtetshmit, të Fuqishmit, të Padetyruarit, përmes të cilëve është shfaqur oqeani i bujarisë dhe janë përhapur aromat e favoreve të hirshme të Perëndisë, të Zotit të njerëzimit.</p><hr />

<h2 class="list"><a href="../../prayer/unsorted/sq/bpn2764/">Prayer bpn2764 in Shqip</a></h2>
<p>*(Lutje nga i nënti Lajm i Gëzuar i Bahá&rsquo;u&rsquo;lláh-ut)
&hellip;Rrëfimi i mëkateve e i gabimeve para qenieve njerëzore nuk është i lejueshëm,&hellip;Mëkatari duhet që, midis vetes së tij dhe Zotit, të kërkojë mëshirë nga Oqeani i mëshirës, të lypë ndjesë nga Qielli i zemërgjerësisë dhe të thotë:
O Perëndi, Perëndia im! Unë të lutem Ty, për gjakun e të dashurve të Tu të vërtetë, aq të magjepsur nga fjala Jote e ëmbël, sa që kanë nxituar drejt Majës së Lavdisë, vendit të martirizimit më të lavdishëm, të kërkoj Ty, për misteret që fshihen në dijet e Tua dhe për margaritarët që ruhen në oqeanin e bujarisë Sate, të më dhurosh ndjesë mua dhe atit tim e nënës sime.</p><hr />

<h2 class="list"><a href="../../prayer/unsorted/sq/bpn2765/">Prayer bpn2765 in Shqip</a></h2>
<p>Lëvduar qofsh Ti, O Zot. Na i fal mëkatet tona, ki mëshirë për ne dhe bëna të aftë të kthehemi drejt Teje. Bëna të mos mbështetemi në asgjë tjetër veç Teje dhe denjo të na japësh, përmes bujarisë Sate, atë që do dëshiroje Ti dhe që të vjen për mbarë Ty. Lartësoje pozitën e atyre që vërtet kanë besuar dhe fali ata me ndjesën Tënde të hirshme.
Me të vërtetë Ti je Ndihma në Rrezik, i Vetëqenëshmi.</p><hr />

<h2 class="list"><a href="../../prayer/unsorted/sq/bpn2766/">Prayer bpn2766 in Shqip</a></h2>
<p>O Perëndia im, O Zoti im, O Mjeshtri im! Unë të lutem të më falësh që kam kërkuar çfarëdolloj kënaqësie tjetër veç dashurisë Sate, ose çfarëdolloj rehatie veç afrisë Sate, ose çfarëdolloj kënaqësie veç pëlqimit Tënd, ose çfarëdolloj ekzistencë tjetër veç lidhjes me Ty.
(Source category: Ndjesa) (Bahaiprayers.net ID: 2766)</p><hr />

<h2 class="list"><a href="../../prayer/unsorted/sq/bpn2767/">Prayer bpn2767 in Shqip</a></h2>
<p>O Ti Zot që fal! Ti je streha e të gjithë shërbëtorëve të Tu. Ti i di të fshehtat dhe i njeh të gjitha gjërat. Ne të gjithë jemi të pafuqishëm dhe Ti je i Fuqishmi, Ai që ka në dorë gjithçka. Ne të gjithë jemi mëkatarë, dhe Ti je Falësi i mëkateve, i Mëshirshmi, Zemërdhembshuri. O Zot! Mos i vër re të metat tona. Vepro me ne sipas dashamirësisë e bujarisë Sate.</p><hr />

<h2 class="list"><a href="../../prayer/unsorted/sq/bpn2768/">Prayer bpn2768 in Shqip</a></h2>
<p>Lëvduar qofsh Ti, O Zot, Perëndia im! Bëj mirësisht që kjo foshnjë të mëkohet nga gjiri i mëshirës Sate të dhembshur dhe nga kujdesi Yt dashamirës, të ushqehet me frytet e pemëve të Tua qiellore. Mos lejo që ajo të lihet nën kujdesin e ndokujt tjetër veç Teje, sepse Ti Vetë, nëpërmjet forcës së vullnetit e të pushtetit Tënd sovran, e krijove dhe e thirre atë në jetë. Nuk ka tjetër Perëndi veç Teje, Fuqiplotit, të Gjithëdijshmit.</p><hr />

<h2 class="list"><a href="../../prayer/unsorted/sq/bpn2769/">Prayer bpn2769 in Shqip</a></h2>
<p>O Ti Zot i pashoq! le të mëkohet kjo foshnjë e vogël nga gjiri i dashamirësisë Sate, ruaje atë brenda djepit të sigurisë e të mbrojtjes Sate dhe bëj që ajo të rritet në krahët e dashurisë Sate të dhembshur.
(Source category: Fëmijët dhe të rinjtë) (Bahaiprayers.net ID: 2769)</p><hr />

<h2 class="list"><a href="../../prayer/unsorted/sq/bpn2770/">Prayer bpn2770 in Shqip</a></h2>
<p>O Perëndi! Rrite këtë foshnjë të vogël në prehërin e dashurisë Sate, dhe jepi qumësht nga gjiri i Kujdesit Tënd. Rrite këtë bimë të njomë në kopshtin e trëndafilave të dashurisë Sate dhe ndihmoje të rritet nën shiun e bujarisë Sate. Bëje atë fëmijë të Mbretërisë dhe çoje drejt hapësirave të Tua qiellore. Ti je i pushtetshëm e i dashur dhe Ti je Dhuruesi, Zemërgjeri, Zoti i bujarisë së pafund.</p><hr />

<h2 class="list"><a href="../../prayer/unsorted/sq/bpn2771/">Prayer bpn2771 in Shqip</a></h2>
<p>O Perëndi, më udhëhiq, më mbro, më bëj një llambë ndriçuese e një yll me shkëlqim. Ti je i Fuqishmi e i Pushtetshmi.
(Source category: Fëmijët dhe të rinjtë) (Bahaiprayers.net ID: 2771)</p><hr />

<h2 class="list"><a href="../../prayer/unsorted/sq/bpn2772/">Prayer bpn2772 in Shqip</a></h2>
<p>O Perëndi! Edukoji këta fëmijë. Këta fëmijë janë bimët e pemishtes Sate, lulet e livadhit Tënd, trëndafilat e kopshtit Tënd. Le të bjerë mbi ta shiu Yt; le të shkëlqejë mbi ta Dielli i Realitetit me dashurinë Tënde. Le t&rsquo;i freskojë ata Flladi Yt, që të ushtrohen, të rriten e të zhvillohen, dhe të shfaqen me bukurinë më të madhe. Ti je Dhënësi. Ti je Zemërdhembshuri.
(Source category: Fëmijët dhe të rinjtë) (Bahaiprayers.</p><hr />

<h2 class="list"><a href="../../prayer/unsorted/sq/bpn2773/">Prayer bpn2773 in Shqip</a></h2>
<p>O Ti Zot i mirë! Këta fëmijë të këndshëm janë vepra e gishtave të fuqisë Sate dhe shenjat mahnitëse të madhështisë Sate. O Perëndi! Mbroji këta fëmijë, ndihmoji me mirësi ata që të edukohen, dhe bëji të aftë që t&rsquo;i shërbejnë botës së njerëzimit. O Perëndi! Këta fëmijë janë margaritarë, bëj që ata të ushqehen brenda guackës së dashamirësisë Sate.
Ti je Bujari, Dashuriploti.
(Source category: Fëmijët dhe të rinjtë) (Bahaiprayers.</p><hr />

<h2 class="list"><a href="../../prayer/unsorted/sq/bpn2774/">Prayer bpn2774 in Shqip</a></h2>
<p>O Zoti im! O Zoti im! Unë jam një fëmijë i njomë. Më ushqe nga gjiri i mëshirës Sate, më ushtro me dashurinë Tënde, më eduko në shkollën e drejtimit Tënd dhe më zhvillo nën hijen e bujarisë Sate. Më nxirr nga errësira, më bëj një dritë vezulluese; më çliro nga trishtimi, më bëj një lule të kopshtit të trëndafilave; më ço të shërbej në Pragun Tënd dhe më jep vetitë e natyrën e të drejtit; më bëj shkak bujarie për botën njerëzore dhe kurorëzoje kokën time me diademën e jetës së përjetshme!</p><hr />

<h2 class="list"><a href="../../prayer/unsorted/sq/bpn2775/">Prayer bpn2775 in Shqip</a></h2>
<p>O Ti, më i lavdishmi Zot! Bëje të bekuar e të lumtur shërbëtoren Tënde të vogël; bëj që ajo të ushqehet në pragun e njëshmërisë Sate dhe lëre atë të pijë me fund nga kupa e dashurisë Sate, që të mbushet me magjepsje e ekstazë dhe të përhapë aromë të këndshme. Ti je i Fuqishmi e i Pushtetshmi, dhe Ti je i Gjithëdijshmi, Ai që Sheh Gjithçka.
(Source category: Fëmijët dhe të rinjtë) (Bahaiprayers.</p><hr />

<h2 class="list"><a href="../../prayer/unsorted/sq/bpn2776/">Prayer bpn2776 in Shqip</a></h2>
<p>Të rinjtë O Zot! Bëje këtë të ri që të shkëlqejë dhe dhuroji bujarinë Tënde kësaj krijese të shkretë. Dhuroji atij dije, shtoja fuqinë në agim të çdo dite dhe ruaje atë nën strehën e mbrojtjes Sate, që ai të çlirohet nga gabimet, t&rsquo;ia përkushtojë veten shërbimit të Kauzës Sate, të drejtojë të pabindurin, të udhëheqë të pafatin, të çlirojë robërit dhe të zgjojë të shkujdesurit, që të gjithë të bekohen me kujtimin dhe lavdërimin Tënd.</p><hr />

<h2 class="list"><a href="../../prayer/unsorted/sq/bpn2777/">Prayer bpn2777 in Shqip</a></h2>
<p>Të gjithë miqtë e Perëndisë&hellip; duhet të kontribuojnë sa të kenë mundësi, sado modeste qoftë oferta e tyre. Perëndia nuk e ngarkon njeriun tej asaj që ky ka mundësi. Kontribute të tilla duhet të vijnë nga të gjitha qendrat e nga të gjithë besimtarët&hellip;O miq të Perëndisë! Të jeni të sigurt se, pas këtyre kontributeve, bujqësia juaj, industria dhe tregtia juaj do të bekohen me rritje të shumëfishta, me dhunti e dhurata të mëdha.</p><hr />

<h2 class="list"><a href="../../prayer/unsorted/sq/bpn2778/">Prayer bpn2778 in Shqip</a></h2>
<p>I Madhërishëm je Ti, O Zot i të gjithë Krijimit, Ai tek i Cili duhet të kthehet gjithçka. Me gjuhët e mia të brendshme dhe të jashtme, Unë dëshmoj se Ti e shfaqe dhe e zbulove veten Tënde, i dërgove këtu poshtë mrekullitë e Tua, dhe i shpalle dëshmitë e Tua. Unë dëshmoj për vetëmjaftueshmërinë Tënde nga të gjithë të tjerët, me përjashtim të Vetes Sate dhe për shenjtërinë Tënde mbi gjithçka tokësore.</p><hr />

<h2 class="list"><a href="../../prayer/unsorted/sq/bpn2779/">Prayer bpn2779 in Shqip</a></h2>
<p>I lavdëruar je Ti, O Zoti im i dhembshur! Unë të lutem për vrumbullitjen e Oqeanit të të folurit Tënd të shenjtë, dhe për shenjat e shumta të Sovranitetit Tënd suprem, dhe për dëshmitë imponuese të Hyjnisë Sate, dhe për misteret e fshehura që qëndrojnë të mbuluara prej dijeve të Tua, më dhuro favorin që të të shërbej Ty e të zgjedhurve të Tu, dhe më bëj të aftë të të ofroj si duhet Huqúq-un Tënd, siç ke porositur Ti në Librin Tënd.</p><hr />

<h2 class="list"><a href="../../prayer/unsorted/sq/bpn2780/">Prayer bpn2780 in Shqip</a></h2>
<p>Të gjitha lavdërimet, O Perëndia im, qofshin mbi Ty që je burimi i çdo lavdie e madhështie, madhërie e nderimi, sovraniteti e sundimi, lartësimi e mirësie, frike e pushteti. Cilindo që Ti dëshiron e afron pranë Oqeanit Më të Madh dhe cilitdo që Ti dëshiron i jep nderin që të njohë Emrin Tënd Më të Lashtë. Nga të gjithë ata që janë në qiell e mbi tokë, askush nuk mund t&rsquo;i qëndrojë veprimit Të Vullnetit Tënd sovran.</p><hr />

<h2 class="list"><a href="../../prayer/unsorted/sq/bpn2781/">Prayer bpn2781 in Shqip</a></h2>
<p>O Perëndi zemërdhembshur! Të falënderoj, sepse Ti më ke hapur sytë e më ke bërë të ndërgjegjshëm. Ti më ke dhënë sy që të shikoj e më ke dhuruar veshë që të dëgjoj, më ke çuar në udhën e mbretërisë Sate dhe më ke treguar shtegun Tënd. Ti më ke rrëfyer rrugën e drejtë dhe më ke futur në Arkën e Shpëtimit. O Perëndi! Më mbaj të patundur dhe më bëj të qëndrueshëm e të vendosur.</p><hr />

<h2 class="list"><a href="../../prayer/unsorted/sq/bpn2782/">Prayer bpn2782 in Shqip</a></h2>
<p>Ti e di, O Perëndi, dhe je dëshmitari im, se unë nuk kam dëshirë tjetër në zemrën time, veçse të fitoj pëlqimin Tënd, të konfirmohem në shërbimin Tënd, t&rsquo;ia përkushtoj veten time shërbimit për Ty, të punoj në vreshtin Tënd të madh dhe të sakrifikoj gjithçka në shtegun Tënd. Ti je i Gjithëdijshmi dhe Ai që Sheh Gjithçka. Unë nuk kam dëshirë tjetër, veçse t&rsquo;i kthej hapat e mi, në dashurinë time për Ty, drejt maleve e shkretëtirave, për të shpallur me zë të lartë ardhjen e Mbretërisë Sate dhe për të përhapur Fjalën Tënde midis gjithë njerëzve.</p><hr />

<h2 class="list"><a href="../../prayer/unsorted/sq/bpn2783/">Prayer bpn2783 in Shqip</a></h2>
<p>*Premtimi i martesës, vargu që thuhet individualisht nga nusja dhe dhëndri në praninë e të paktën dy dëshmitarëve të pranueshëm për Asamblenë Shpirtërore është, siç afirmohet në Kitáb-i Akdas: &ldquo;Ne të gjithë, me të vërtetë, i bindemi Vullnetit të Perëndisë.&rdquo;
Lavdia qoftë mbi Ty, O Perëndia im! Me të vërtetë ky shërbëtor Yti dhe kjo shërbëtore Jotja u mblodhën nën hijen e mëshirës Sate, të bashkuar nëpërmjet favorit e zemërgjerësisë Sate.</p><hr />

<h2 class="list"><a href="../../prayer/unsorted/sq/bpn2784/">Prayer bpn2784 in Shqip</a></h2>
<p>O Ti zemërdhembshur, Ti i Gjithëfuqishmi! Ky grumbullim njerëzish i ka kthyer fytyrat ndaj Teje duke t&rsquo;u lutur. Me përuljen e nënshtrimin më të madh, ata shohin drejt Mbretërisë Sate dhe të luten Ty për ndjesë e falje. O Perëndi! Afroji këta pranë Vetes Sate. Shenjtëroji këta njerëz dhe lësho mbi ta rrezet e udhërrëfimit Tënd. Ndriçoji zemrat e Tyre dhe gëzoji shpirtrat e tyre me lajmet e Tua të gëzuara.</p><hr />

<h2 class="list"><a href="../../prayer/unsorted/sq/bpn2785/">Prayer bpn2785 in Shqip</a></h2>
<p>O Perëndi! Me të vërtetë, ne jemi mbledhur këtu në aromën e dashurisë Sate. Ne e kemi kthyer fytyrën ndaj Mbretërisë Sate. Ne nuk kërkojmë asgjë veç Teje dhe nuk dëshirojmë asgjë veç asaj që të jep kënaqësi Ty. O Perëndi! Le të jetë ky ushqim mana Jote që bie nga qielli, dhe bëj që ky grumbullim të jetë një grupim i qenieve të Tua supreme. Qofshin ata shkak i ngjalljes së dashurisë për njerëzimin dhe burim ndriçimi për gjininë njerëzore.</p><hr />

<h2 class="list"><a href="../../prayer/unsorted/sq/bpn2786/">Prayer bpn2786 in Shqip</a></h2>
<p>O Providencë Hyjnore! Ky kuvend përbëhet prej miqve të Tu, që i ka tërhequr bukuria Jote dhe janë ndezur nga zjarri i dashurisë Sate. Ktheji këta njerëz në engjëj qiellorë, ringjalli ata me anë të frymës së Shpirtit Tënd të Shenjtë, jepu atyre gjuhë elokuente dhe zemra të vendosura, dhuroju atyre pushtet qiellor dhe ndjenja shpirtdhembshurie, bëji ata përhapës të njëshmërisë së gjinisë njerëzore dhe nxitje për dashuri e harmoni në botën e njerëzimit, në mënyrë që errësira e rrezikshme e paragjykimit injorant të zhduket nëpërmjet dritës së Diellit të së Vërtetës, kjo botë e zymtë të ndriçohet, kjo mbretëri materiale të thithë rrezet e botës së shpirtit, këto ngjyra të ndryshme të shkrihen në një ngjyrë dhe melodia e lavdërimit të ngrihet në mbretërinë e shenjtërisë Sate.</p><hr />

<h2 class="list"><a href="../../prayer/unsorted/sq/bpn2787/">Prayer bpn2787 in Shqip</a></h2>
<p>Sa herë që një grup njerëzish do të mblidhen në një vend takimi, do të lartësojnë Perëndinë dhe do të flasin me njëri-tjetrin për misteret e Perëndisë, pa pikë dyshimi frymëmarrja e Shpirtit të Shenjtë do të dihasë butësisht mbi ta, duke i dhënë secilit pjesën e vet.
(Source category: Mbledhjet) (Bahaiprayers.net ID: 2787)</p><hr />

<h2 class="list"><a href="../../prayer/unsorted/sq/bpn2788/">Prayer bpn2788 in Shqip</a></h2>
<p>Lëvduar qoftë Emri Yt, O Zot Perëndia im! Unë të përgjërohem, për Emrin Tënd, përmes të cilit ka rënë Ora dhe ka ndodhur Ringjallja, dhe frika e të dridhurat kanë zënë të gjithë ata që janë në qiell e mbi tokë, të lëshosh nga qielli i mëshirës dhe nga retë e zemërdhembshurisë Sate plot dashuri atë që do të gëzojë zemrat e shërbëtorëve të Tu, që i kanë kthyer fytyrat ndaj Teje dhe kanë ndihmuar Kauzën Tënde.</p><hr />

<h2 class="list"><a href="../../prayer/unsorted/sq/bpn2789/">Prayer bpn2789 in Shqip</a></h2>
<p>O Ti Providencë hyjnore, ne jemi për të të ardhur keq, na jep mbështetjen Tënde; ne jemi endacakë pa shtëpi, na jep strehën Tënde; jemi të shpërndarë, na bashko; jemi në rrugë të shtrembër, na mblidh në vathën Tënde; jemi të braktisur, na dhuro një pjesë e një copë; jemi të etur, na udhëhiq te burimi i Jetës; jemi të brishtë, na forco që të ngrihemi për të ndihmuar Kauzën Tënde dhe për ta ofruar veten si një sakrificë të gjallë në rrugën që na ke treguar.</p><hr />

<h2 class="list"><a href="../../prayer/unsorted/sq/bpn2790/">Prayer bpn2790 in Shqip</a></h2>
<p>Ai është Perëndia O Zot, Perëndia im! O Ti Ndihmuesi i të dobtëve, Mbështetësi i të varfërve dhe Shpëtuesi i të pashpresëve që e kanë kthyer fytyrën ndaj Teje.
Me përunjësinë më të madhe, shtrij me lutje duart drejt mbretërisë Sate të bukurisë dhe të drejtohem Ty me zjarr, duke thënë me gjuhën e shpirtit: O Perëndi, Perëndia im! Më ndihmo të të adhuroj Ty; forcoji shpatullat e mia që të të shërbej Ty; më ndihmo me mirësinë Tënde në shërbimin Tënd; më bëj të qëndroj i patundur në bindjen time ndaj Teje; derdhe me bollëk mbi mua bujarinë Tënde, hidhe vështrimin e syrit të dashamirësisë Sate nga unë, dhe më zhyt në oqeanin e mëshirës Sate.</p><hr />

<h2 class="list"><a href="../../prayer/unsorted/sq/bpn2791/">Prayer bpn2791 in Shqip</a></h2>
<p>O Perëndi, Perëndia im! Ruaji shërbëtorët e Tu të besuar nga e keqja e egos dhe e pasionit, mbroji ata me syrin vëzhgues të dashamirësisë Sate nga çdo mllef, urrejtje e cmirë, strehoji ata në fortesën e papushtueshme të kujdesit Tënd dhe, të siguruar nga shigjetat e dyshimeve, bëji ata shfaqje të shenjave të Tua të lavdishme, ndriçoji fytyrat e tyre me rrezet e shkëlqyeshme që përhapen nga Agimi i unitetit Tënd hyjnor, gëzoji zemrat e tyre me vargjet e reveluara nga mbretëria Jote e shenjtë, forcoji shpatullat e tyre me fuqinë Tënde gjithësunduese që vjen nga mbretëria Jote e lavdisë.</p><hr />

<h2 class="list"><a href="../../prayer/unsorted/sq/bpn2792/">Prayer bpn2792 in Shqip</a></h2>
<p>Ai është Zemërdhembshuri, Bujariploti! O Perëndi, Perëndia im! Ti më sheh, Ti më njeh mua; Ti je Qielli im dhe Streha ime. Unë nuk kam kërkuar as do të kërkoj askënd veç Teje; nuk kam shkelur as do të shkel asnjë shteg veç shtegut të dashurisë Sate. Në natën e errët të dëshpërimit, syri im drejtohet në pritje e plot shpresë nga agimi i favorit Tënd të pakufishëm dhe në atë çast shpirti im i lëshuar freskohet e forcohet duke kujtuar bukurinë e përsosurinë Tënde.</p><hr />

<h2 class="list"><a href="../../prayer/unsorted/sq/bpn2793/">Prayer bpn2793 in Shqip</a></h2>
<p>Në Emër të Tij, të Lavdëruarit, Më të Lartit, Më Fisnikut!
I lavdëruar je Ti, O Zot Perëndia im! O Ti Që je Perëndia im, dhe Mjeshtri im, dhe Zoti im, dhe Mbështetja ime, dhe Shpresa ime, dhe Streha ime, dhe Drita ime. Kërkoj prej Teje që, për Emrin Tënd të Fshehur e të Ruajtur, që askush nuk e di veçse Ti Vetë, të mbrosh prurësin e kësaj Tabele nga çdo fatkeqësi e nga çdo e keqe, dhe nga çdo burrë e grua e djallëzuar; nga e liga e Keqbërësve dhe nga intrigat e jobesimtarëve.</p><hr />

<h2 class="list"><a href="../../prayer/unsorted/sq/bpn2794/">Prayer bpn2794 in Shqip</a></h2>
<p>O Perëndia im dhe Mjeshtri im! Unë jam shërbëtori Yt e bir i shërbëtorit Tënd. Unë u ngrita nga shtrati në këtë vakt mëngjesi, kur Ylli i Ditës i Njëshmërisë Sate ka shkëlqyer nga Agimi i vullnetit Tënd, duke derdhur shkëlqimin e vet mbi botën mbarë, në përputhje me atë që është urdhëruar në Librat e Dekretit Tënd.
Lëvduar qofsh Ti, O Perëndia im, që u zgjuam për shkëlqimet e dritës së dijes Sate.</p><hr />

<h2 class="list"><a href="../../prayer/unsorted/sq/bpn2795/">Prayer bpn2795 in Shqip</a></h2>
<p>U zgjova nën strehën Tënde, O Perëndia im, dhe u bëra ai që e kërkon këtë strehë brenda Tempullit të mbështetjes Sate e Fortesës së mbrojtjes Sate. Ndriçoje qenien time të brendshme, O Zoti im, me shkëlqimet e Agimit të Revelacionit Tënd, ashtu siç ke ndriçuar qenien time të jashtme me dritën mëngjesore të favorit Tënd.
(Source category: Mëngjes) (Bahaiprayers.net ID: 2795)</p><hr />

<h2 class="list"><a href="../../prayer/unsorted/sq/bpn2796/">Prayer bpn2796 in Shqip</a></h2>
<p>Lëvduar qoftë Emri Yt, O Zot, Perëndia im! Ti e sheh sesi vështrimi im është përqendruar në favoret e Tua plot përkujdesje dhe si i kam ngulur sytë te horizonti i hirit Tënd, sesi duart e mia janë shtrirë drejt qiellit të dhuratave të Tua. Ti më je dëshmitar! Çdo gjymtyrë e trupit tim të thërret Ty dhe thotë: &ldquo;O Ti që je i Shumëdashuri i botëve dhe Zoti i gjithçkaje në qiell e mbi tokë, e vetmja Dëshirë e zemrave që të janë përkushtuar Ty!</p><hr />

<h2 class="list"><a href="../../prayer/unsorted/sq/bpn2797/">Prayer bpn2797 in Shqip</a></h2>
<p>O Perëndi! O Perëndi! Ky është një zog krahëthyer dhe fluturimi i tij është shumë i ngadalshëm - ndihmoje atë që të fluturojë drejt majave të begatisë e të shpëtimit, që ta bëjë rrugën e tij, me gëzimin e lumturinë më të madhe, përmes hapësirës së pakufishme, që ta ngrejë melodinë e tij në Emrin Tënd Më të Lartë në të gjitha krahinat, të kënaqë veshët me këtë thirrje dhe të ndriçojë sytë duke soditur shenjat udhërrëfyese!</p><hr />

<h2 class="list"><a href="../../prayer/unsorted/sq/bpn2798/">Prayer bpn2798 in Shqip</a></h2>
<p>O Perëndia im, ndihmoje shërbëtorin Tënd të shpallë Fjalën e të flakë atë që është e kotë dhe e rreme, të vendosë të vërtetën, të përhapë ngado vargjet e shenjta, të revelojë shkëlqimet, dhe ta bëjë dritën e mëngjesit të agojë në zemrat e të drejtëve.
Ti je, me të vërtetë, Zemërgjeri, Falësi.
(Source category: Mësimdhënia) (Bahaiprayers.net ID: 2798)</p><hr />

<h2 class="list"><a href="../../prayer/unsorted/sq/bpn2799/">Prayer bpn2799 in Shqip</a></h2>
<p>O Ti Perëndi i pakrahasueshëm! O Ti Zoti i Mbretërisë! Këta shpirtra janë ushtria Jote qiellore. Ndihmoji ata me aradhat e Grupimit Suprem, bëji ata fitimtarë, në mënyrë që cilido prej tyre të bëhet si një regjiment e t&rsquo;i pushtojë kombet nëpërmjet dashurisë së Perëndisë dhe ndriçimit të mësimeve hyjnore.
O Perëndi! Bëhu përkrahësi e ndihmësi i tyre dhe në shkretëtirë, në male, në lugina, në pyje, në fusha e në dete bëhu i besuari i tyre - në mënyrë që ata të ngrejnë zërin, përmes pushtetit të Mbretërisë dhe frymës së Shpirtit të Shenjtë!</p><hr />

<h2 class="list"><a href="../../prayer/unsorted/sq/bpn2800/">Prayer bpn2800 in Shqip</a></h2>
<p>O Perëndi, Perëndia im! Ndihmoji shërbëtorët e Tu të besuar që të kenë dashuri e dhembshuri në zemrat e tyre. Ndihmoji ata të përhapin, në mes të gjitha kombeve të tokës, dritën e udhëheqjes që vjen nga Kompania qiellore. Me të vërtetë, Ti je i Forti, i Pushtetshmi, i Fuqishmi, Ai që Nënshtron Gjithçka, Gjithmonëdhënësi. Me të vërtetë, Ti je Zemërgjeri, i Ëmbli, i Buti, Më Bujari.
(Source category: Mësimdhënia) (Bahaiprayers.</p><hr />

<h2 class="list"><a href="../../prayer/unsorted/sq/bpn2801/">Prayer bpn2801 in Shqip</a></h2>
<p>##Reveluar Bahá&rsquo;í-ve të Shteteve Qendrore
Le ta thonë këtë lutje çdo mëngjes përhapësit e aromave të Perëndisë:
O Zot, Perëndia im! Lëvduar qofsh e faleminderit Ty, sepse Ti më ke udhëhequr në rrugën e madhe të mbretërisë, ke bërë që unë të eci në këtë shteg të drejtë e që çon larg, i ke ndriçuar sytë e mi duke soditur shkëlqimet e dritës Sate, e ke prirur veshin tim ndaj melodive të zogjve të shenjtërisë nga mbretëria e mistereve dhe e ke tërhequr zemrën time me dashurinë Tënde midis të drejtëve.</p><hr />

<h2 class="list"><a href="../../prayer/unsorted/sq/bpn2802/">Prayer bpn2802 in Shqip</a></h2>
<p>O Perëndia im, Mjeshtri im, Qëllimi i dëshirës sime! Ky, shërbëtori Yt, kërkon të flejë nën strehën e mëshirës Sate dhe të pushojë nën tendën e mirësisë Sate, duke u lutur t&rsquo;i japësh kujdesin Tënd e mbrojtjen Tënde.
Unë të lutem Ty, O Zoti im, për syrin Tënd që nuk fle, t&rsquo;i ruash sytë e mi nga soditja e çdo gjëje tjetër veç Teje. Forcoje, pra, pamjen e tyre, që të mund të shquajnë shenjat e Tua dhe të shikojnë Horizontin e Revelacionit Tënd.</p><hr />

<h2 class="list"><a href="../../prayer/unsorted/sq/bpn2803/">Prayer bpn2803 in Shqip</a></h2>
<p>Si mund të zgjedh gjumin, O Perëndi, Perëndia im, kur sytë e atyre që dëshirohen për Ty janë të hapur për shkak të ndarjes prej Teje; dhe si mundem unë të prehem, ndërsa shpirtrat e të dashurve të Tu janë të shqetësuar sepse ndodhen larg pranisë Sate?
Unë i kam vendosur, O Zoti im, shpirtin dhe qenien time të brendshme në anën e djathtë të fuqisë Sate e të mbrojtjes Sate, dhe e kam mbështetur kokën mbi jastëkun tim përmes pushtetit Tënd dhe e kam ngritur sipas vullnetit Tënd e pëlqimit Tënd.</p><hr />

<h2 class="list"><a href="../../prayer/unsorted/sq/bpn2804/">Prayer bpn2804 in Shqip</a></h2>
<p>O kërkues i së Vërtetës! Po qe se dëshiron që Perëndia të t&rsquo;i hapë sytë, duhet t&rsquo;i përgjërohesh Perëndisë, t&rsquo;i lutesh Atij dhe të komunikosh me Të në mesnatë, duke thënë:
O Zot, e kam kthyer fytyrën ndaj Mbretërisë Sate të njëshmërisë dhe jam zhytur në detin e mëshirës Sate. O Zot, ndriçoje vështrimin tim me soditjen e dritave të Tua në këtë natë të errët dhe më bëj të lumtur me verën e dashurisë Sate në këtë periudhë të mahnitshme.</p><hr />

<h2 class="list"><a href="../../prayer/unsorted/sq/bpn2805/">Prayer bpn2805 in Shqip</a></h2>
<p>O Perëndia im! Të kërkoj Ty, për Emrin Tënd më të lavdishëm, të më ndihmosh në atë që do t&rsquo;i bëjë punët e shërbëtorëve të Tu të përparojnë dhe qytetet e Tua të lulëzojnë. Me të vërtetë, Ti ke pushtet mbi të gjitha gjërat!
(Source category: Ndihma) (Bahaiprayers.net ID: 2805)</p><hr />

<h2 class="list"><a href="../../prayer/unsorted/sq/bpn2806/">Prayer bpn2806 in Shqip</a></h2>
<p>O Ti, sprovat e të Cilit janë ilaç shërues për ata që ndodhen pranë Teje, shpata e të Cilit është dëshira e zjarrtë e të gjithë atyre që të duan Ty, heshta e të Cilit është dëshira më e shtrenjtë e atyre zemrave që digjen për Ty, urdhri i të Cilit është e vetmja shpresë e atyre që e kanë njohur të vërtetën Tënde! Unë të përgjërohem për ëmbëlsinë Tënde hyjnore dhe për shkëlqimin e lavdisë së Fytyrës Sate, të na dërgosh nga streha Jote atje lart atë që do të na japë mundësi të avitemi pranë Teje.</p><hr />

<h2 class="list"><a href="../../prayer/unsorted/sq/bpn2807/">Prayer bpn2807 in Shqip</a></h2>
<p>Jini të duruar në të gjitha kushtet dhe mbështeteni tërësisht besimin e shpresën tuaj te Perëndia.
(Source category: Ndihma) (Bahaiprayers.net ID: 2807)</p><hr />

<h2 class="list"><a href="../../prayer/unsorted/sq/bpn2808/">Prayer bpn2808 in Shqip</a></h2>
<p>A ka ndonjë Largues të vështirësive veç Perëndisë? Thuaj: Lëvduar qoftë Perëndia! Ai është Perëndia! Të gjithë janë shërbëtorët e Tij dhe të gjithë u përmbahen urdhrave të Tij.
(Source category: Ndihma) (Bahaiprayers.net ID: 2808)</p><hr />

<h2 class="list"><a href="../../prayer/unsorted/sq/bpn2809/">Prayer bpn2809 in Shqip</a></h2>
<p>Thuaj: Perëndia është i mjaftueshëm në gjithçka e mbi gjithçka, dhe asgjë në qiell ose mbi tokë, por veç Perëndia, është i mjaftueshëm. Me të vërtetë, Ai është në Vetvete Njohësi, Mbështetësi, i Gjithëfuqishmi.
(Source category: Ndihma) (Bahaiprayers.net ID: 2809)</p><hr />

<h2 class="list"><a href="../../prayer/unsorted/sq/bpn2810/">Prayer bpn2810 in Shqip</a></h2>
<p>O Zot! Për të të ardhur keq jemi ne, dhurona favorin Tënd; të varfër jemi, jepna një pikë nga oqeani i pasurisë Sate; të skamur jemi, plotësona nevojat; të poshtëruar jemi, jepna lavdinë Tënde. Shpendët e ajrit dhe egërsirat e fushës marrin çdo ditë ushqimin prej Teje dhe të gjitha qëniet gëzojnë kujdesin dhe dashamirësinë Tënde.
Mos ia moho këtij të dobëti mirësinë Tënde të mrekullueshme dhe siguroja me fuqinë Tënde këtij të pashpresi bujarinë Tënde.</p><hr />

<h2 class="list"><a href="../../prayer/unsorted/sq/bpn2811/">Prayer bpn2811 in Shqip</a></h2>
<p>O Zot, Perëndia im! Ndihmoji të dashurit e Tu të jenë të vendosur në Besimin Tënd, të ecin në rrugët e Tua, të jenë të qëndrueshëm në Kauzën Tënde. Jepu atyre hirin Tënd për t&rsquo;u qëndruar sulmeve të vetes e të pasionit, për të ndjekur dritën e udhëheqjes hyjnore. Ti je i Pushtetshmi, i Hirshmi, i Vetëqenëshmi, Dhuruesi, i Dhembshuri, i Gjithëfuqishmi, Bujariploti.
(Source category: Ndihma) (Bahaiprayers.net ID: 2811)</p><hr />

<h2 class="list"><a href="../../prayer/unsorted/sq/bpn2812/">Prayer bpn2812 in Shqip</a></h2>
<p>Zoti im! Zoti im! Të lëvdoj e të falënderoj për ato që i ke dhënë shërbëtores Sate të përunjur, skllaves Sate që të lutet e të përgjërohet Ty, sepse Ti me të vërtetë e ke udhëhequr atë në Mbretërinë Tënde të dukshme dhe ke bërë që ajo të dëgjojë Thirrjen Tënde të frymëzuar në botën e përkohshme dhe të shohë shenjat e Tua, që provojnë ardhjen e sundimit Tënd fitimtar mbi të gjitha gjërat.</p><hr />

<h2 class="list"><a href="../../prayer/unsorted/sq/bpn2813/">Prayer bpn2813 in Shqip</a></h2>
<p>O Ti Zot i mirë! Ti e ke krijuar gjithë njerëzimin nga i njëjti material. Ti ke vendosur që të gjithë i përkasin së njëjtës familje. Në Praninë Tënde të Shenjtë ata janë të gjithë shërbëtorët e Tu dhe gjithë njerëzit strehohen në Faltoren Tënde; të gjithë mblidhen së bashku në Tryezën Tënde të Bujarisë; të gjithë ndriçohen nëpërmjet dritës së Providencës Sate.
O Perëndi! Ti je i mirë me të gjithë, Ti kujdesesh për të gjithë, i strehon të gjithë, u jep jetë të gjithëve.</p><hr />

<h2 class="list"><a href="../../prayer/unsorted/sq/bpn2814/">Prayer bpn2814 in Shqip</a></h2>
<p>O Perëndi! Ne jemi të dobët; jepna fuqi. Ne jemi të varfër; dhurona thesaret e Tua të pafund. Ne jemi të sëmurë; jepna neve shërimin Tënd hyjnor. Ne jemi të pafuqishëm; jepna fuqinë Tënde hyjnore. O Zot! Bëna të dobishëm në këtë botë; çlirona nga sundimi i egoizmit e i dëshirës. O Zot! Bëna të palëkundur në dashurinë Tënde dhe dashamirës ndaj gjithë njerëzimit. Mbështetna në shërbimin ndaj botës së njerëzimit, që ne të bëhemi shërbëtorë të shërbëtorëve të Tu, që ne t&rsquo;i duam të gjitha krijesat e Tua dhe të bëhemi zemërgjerë ndaj të gjithë njerëzve të Tu.</p><hr />

<h2 class="list"><a href="../../prayer/unsorted/sq/bpn2815/">Prayer bpn2815 in Shqip</a></h2>
<p>*Kjo lutje duhet përdorur nga Bahá&rsquo;í-të mbi moshën pesëmbëdhjetë vjeç. &ldquo;Është e vetmja lutje e detyrueshme Bahá&rsquo;í që duhet thënë në grumbullime; duhet të thuhet nga një besimtar, ndërsa gjithë të pranishmit qëndrojnë në këmbë. Nuk kërkohet të kthehet fytyra drejt Kiblës kur thuhet kjo lutje.&rdquo; - Kitáb-i Akdas
O Perëndia im! Ky është shërbëtori Yt e bir i shërbëtorit Tënd, që ka besuar në Ty e në shenjat e Tua dhe e ka kthyer fytyrën ndaj Teje, krejt i shkëputur nga gjithçka veç Teje.</p><hr />

<h2 class="list"><a href="../../prayer/unsorted/sq/bpn2816/">Prayer bpn2816 in Shqip</a></h2>
<p>Lavdia qoftë mbi Ty, O Zot, Perëndia im! Mos e poshtëro atë që Ti e ke lartësuar përmes fuqisë së sovranitetit Tënd të përjetshëm dhe mos e largo prej Teje atë që Ti e ke bërë të hyjë në faltoren e përjetësisë Sate. A do ta flakësh tutje, O Perëndia im, atë që Ti e ke strehuar nën Pushtetin Tënd dhe a do të largohesh Ti, O Dëshira ime, prej atij për të cilin Ti ke qenë mbrojtje?</p><hr />

<h2 class="list"><a href="../../prayer/unsorted/sq/bpn2817/">Prayer bpn2817 in Shqip</a></h2>
<p>*&ldquo;Vdekja i ofron çdo besimtari besnik kupën që është jeta e vërtetë&hellip;Ajo dhuron dhuntinë e jetës së përjetshme.&rdquo; - Bahá’u’lláh
O Perëndia im! O Ti falësi i mëkateve! Dhënësi i dhurëtive! Larguesi i brengave!
Me të vërtetë, unë të lutem t&rsquo;i falësh mëkatet e atyre që e kanë braktisur veshjen fizike dhe janë ngjitur në botën shpirtërore.
O Zoti im! Pastroji ata nga gabimet, largoji hidhërimet e tyre dhe ktheje errësirën e tyre në dritë.</p><hr />

<h2 class="list"><a href="../../prayer/unsorted/sq/bpn2818/">Prayer bpn2818 in Shqip</a></h2>
<p>Ti i shikon, O Zot, duart tona që luten të shtrira drejt qiellit të favorit e të bujarisë Sate. Bëj që ato të mbushen me thesaret e bollëkut e të favoreve të Tua bujare. Ndjena ne dhe etërit tanë e nënat tona, dhe plotësona gjithçka dëshirojmë nga oqeani i hirit e i bujarisë Sate Hyjnore. Pranoji, O i Shumëdashuri i zemrave tona, të gjitha bëmat tona në rrugën Tënde. Ti je, me të vërtetë, Më i Pushtetshmi, Më i Lavdëruari, i Pakrahasueshmi, i Vetmi, Falësi, i Hirshmi.</p><hr />

<h2 class="list"><a href="../../prayer/unsorted/sq/bpn2819/">Prayer bpn2819 in Shqip</a></h2>
<p>O Zot! Në këtë Dispensacion Më të Madh, Ti e pranon ndërhyrjen e fëmijëve në favor të prindëve të Tyre. Kjo është një prej dhurëtive të pafundme e të posaçme të këtij Dispensacioni. Prandaj, O Ti Zot i mirë, pranoje kërkesën e këtij shërbëtori Tënd në pragun e vetësisë Sate dhe zhyte atin e tij në oqeanin e hirit Tënd, sepse ky bir u rrit për të të shërbyer Ty dhe bën vazhdimisht përpjekje në shtegun e dashurisë Sate.</p><hr />

<h2 class="list"><a href="../../prayer/unsorted/sq/bpn2820/">Prayer bpn2820 in Shqip</a></h2>
<p>Krijo tek unë një zemër të kulluar, O Perëndia im, dhe përtëri një ndërgjegje të qetë brenda meje, O Shpresa ime! Përmes shpirtit të pushtetshëm mbështetmë në Kauzën Tënde, O Më i Shumëdashuri im, dhe me dritën e lavdisë Sate zbulo para meje shtegun Tënd, O Ti qëllimi i dëshirës Sime! Nëpërmjet pushtetit të fuqisë Sate të përsosur, më ngrej në qiellin e shenjtërisë Sate, O Burimi i qenies sime, dhe me flladet e përjetësisë Sate më ngazëlle, O Ti që je Perëndia im!</p><hr />

<h2 class="list"><a href="../../prayer/unsorted/sq/bpn2821/">Prayer bpn2821 in Shqip</a></h2>
<p>Perëndia im, i Adhuruari im, Mbreti im, Dëshira ime! Cila gjuhë mund t&rsquo;i shprehë falënderimet e mia për Ty? Isha i shkujdesur, por Ti më zgjove. Të kisha kthyer shpinën Ty, por Ti më ndihmove me dashamirësi të kthehem drejt Teje. Isha si i vdekur, por Ti më gjallërove me ujin e jetës. Isha i vyshkur, por Ti më ringjalle me rrëkenë qiellore të fjalës Sate, që ka buruar nga Penda e Mëshirëplotit.</p><hr />

<h2 class="list"><a href="../../prayer/unsorted/sq/bpn2822/">Prayer bpn2822 in Shqip</a></h2>
<p>Thuaj: O Perëndi, Perëndia im! Stolise kokën time me kurorën e drejtësisë dhe ballin tim me ornamentin e barazisë. Ti, me të vërtetë, je Zotëruesi i të gjitha dhurëtive e bujarive.
(Source category: Rritja shpirtërore) (Bahaiprayers.net ID: 2822)</p><hr />

<h2 class="list"><a href="../../prayer/unsorted/sq/bpn2823/">Prayer bpn2823 in Shqip</a></h2>
<p>O Perëndi, freskoje e gëzoje shpirtin tim. Dëlire zemrën time. Ndriçoji aftësitë e mia. Unë i lë të gjitha punët e mia në dorën Tënde. Ti je Udhërrëfyesi dhe Streha ime. Unë nuk do të jem më i trishtuar e i brengosur; do të jem një qenie e lumtur dhe e gëzuar. O Perëndi! Unë nuk do të jem më tërë ankth, dhe as do t&rsquo;i lejoj telashet të më shqetësojnë.</p><hr />

<h2 class="list"><a href="../../prayer/unsorted/sq/bpn2824/">Prayer bpn2824 in Shqip</a></h2>
<p>O Zot! Ne jemi të dobët; forcona. O Perëndi! Ne jemi injorantë; bëna të ditur. O Zot! Ne jemi të varfër; bëna të pasur. O Perëndi! Ne jemi të vdekur; jepna jetë. O Zot! Ne jemi poshtërimi vetë; lartësona në mbretërinë Tënde. Në qoftë se Ti na ndihmon, O Zot, ne do të bëhemi si yje vezullues. Në qoftë se Ti nuk na ndihmon, ne do të biem më poshtë se pluhuri.</p><hr />

<h2 class="list"><a href="../../prayer/unsorted/sq/bpn2825/">Prayer bpn2825 in Shqip</a></h2>
<p>O Perëndi, Perëndia im! Ti je Shpresa ime dhe i Shumëdashuri im, Qëllimi dhe Dëshira ime më e lartë! Me përunjësinë më të madhe e me përkushtim të plotë, të lutem Ty më bëj mua minare të dashurisë Sate në tokën Tënde, dritë të dijes Sate midis krijesave të Tua dhe flamur të bujarisë hyjnore në mbretërinë Tënde.
Më numëro midis atyre shërbëtorëve të Tu që e kanë shkëputur vetveten nga gjithçka veç Teje, që e kanë spastruar vetveten prej gjërave kalimtare të kësaj bote dhe e kanë çliruar veten nga joshjet e predikuesve të fantazive të kota.</p><hr />

<h2 class="list"><a href="../../prayer/unsorted/sq/bpn2826/">Prayer bpn2826 in Shqip</a></h2>
<p>O Zoti im, i Shumëdashuri im, Dëshira ime! Më ji mik në vetminë time dhe shoqëromë në mërgimin tim. Hiqmi brengat e mia. Bëmë që t&rsquo;i përkushtohem bukurisë Sate. Largomë nga gjithçka veç Teje. Tërhiqmë me aromat e Tua të shenjtërisë. Përfshimë në Mbretërinë Tënde bashkë me ata që janë ndarë nga gjithçka veç Teje, që digjen për t&rsquo;i shërbyer pragut Tënd të shenjtë dhe që nuk kursehen të punojnë për Kauzën Tënde.</p><hr />

<h2 class="list"><a href="../../prayer/unsorted/sq/bpn2827/">Prayer bpn2827 in Shqip</a></h2>
<p>O Zoti im! Bëje bukurinë Tënde ushqimin tim, dhe praninë Tënde pijen time, dhe kënaqësinë Tënde shpresën time, dhe lëvdimin Tënd veprimin tim, dhe përkujtimin tënd shoqëruesin tim, dhe fuqinë e sovranitetit Tënd përkrahësen time, dhe banesën Tënde shtëpinë time, dhe vendqëndrimin tim selinë që Ti e ke çliruar nga kufizimet që u vihen atyre që janë të ndarë si me një perde prej Teje.
Ti je, me të vërtetë, i Gjithëfuqishmi, Lavdiploti, Më i Pushtetshmi.</p><hr />

<h2 class="list"><a href="../../prayer/unsorted/sq/bpn2828/">Prayer bpn2828 in Shqip</a></h2>
<p>Largoje brengën time me bujarinë e zemërgjerësinë Tënde, O Perëndi, Perëndia im, dhe largoje ankthin tim me sovranitetin Tënd e fuqinë Tënde. Ti më sheh, O Perëndia im, me fytyrën ndaj Teje, në një kohë që hidhërimet më kanë mbuluar nga të gjitha anët. Unë të lutem Ty, O Ti që je Zoti i çdo qenieje dhe që mbulon të gjitha gjërat, të dukshme e të padukshme, për Emrin Tënd, me të cilin Ti ke nënshtruar shpirtrat e zemrat e të gjithë njerëzve, dhe për valët e Oqeanit të mëshirës Sate e për shkëlqimet e Yllit të Agimit të bujarisë Sate, më radhit mua me ata që asgjë, çfarëdo qoftë, nuk i ka penguar t&rsquo;i kthejnë fytyrat e tyre ndaj Teje, O Ti Zoti i të gjithë emrave e Formues i qiejve.</p><hr />

<h2 class="list"><a href="../../prayer/unsorted/sq/bpn2829/">Prayer bpn2829 in Shqip</a></h2>
<p>Unë të përgjërohem, për fuqinë Tënde, O Perëndia im! Asnjë dëm të mos më ndodhë në kohë sprovash, dhe në momente shkujdesjeje drejtoji hapat e mi me anë të frymëzimit Tënd. Ti je Perëndia, Ti e ke në dorë të bësh atë që dëshiron. Askush nuk mund t&rsquo;i qëndrojë Vullnetit Tënd ose të prishë synimin Tënd.
(Source category: Sprova e vështirësi) (Bahaiprayers.net ID: 2829)</p><hr />

<h2 class="list"><a href="../../prayer/unsorted/sq/bpn2830/">Prayer bpn2830 in Shqip</a></h2>
<p>O Zot! Ti je Larguesi i çdo ankthi e Davaritësi i çdo të keqeje. Ti je Ai që mërgon çdo brengë dhe çliron çdo skllav, Shpëtimtari i çdo shpirti. O Zot! Jepmë çlirim nëpërmjet mëshirës Sate dhe më radhit mua midis shërbëtorëve të Tu që kanë fituar shëlbim.
(Source category: Sprova e vështirësi) (Bahaiprayers.net ID: 2830)</p><hr />

<h2 class="list"><a href="../../prayer/unsorted/sq/bpn2831/">Prayer bpn2831 in Shqip</a></h2>
<p>O Zoti im! Ti e di se njerëzit janë të rrethuar me dhembje e fatkeqësi dhe janë të pushtuar nga vështirësi e telashe. Gjithfarë sprovash e sulmojnë njeriun dhe gjithfarë gjëmash të frikshme e godasin atë si kafshim i një gjarpri. Nuk ka strehë e mbrojtje për të, veçse nën krahun e mbrojtjes, të ruajtjes, të kujdesit e të strehës që jep Ti.
O Ti, i Mëshirshmi! O Zoti im! Bëje përkrahjen Tënde parzmoren time, ruajtjen Tënde mburojën time, përunjësinë para portës së njëshmërisë Sate rojen time dhe sigurimin e mbrojtjen Tënde fortesën e vendbanimin tim.</p><hr />

<h2 class="list"><a href="../../prayer/unsorted/sq/bpn2832/">Prayer bpn2832 in Shqip</a></h2>
<p>O Zot, Perëndia im dhe Streha ime në hallet e mia! Mburoja ime dhe Tenda ime në mjerimet e mia! Azili e Strehimi im në rast nevoje, dhe Shoku im në izolimin tim! Ngushëllimi im në ankthin tim dhe mik i dashur në vetminë time! Larguesi i dhembjeve të mjerimeve të mia dhe Falësi i mëkateve të mia!
Nga Ti kthehem tërësisht unë, duke t&rsquo;u përgjëruar me zjarr e me gjithë zemër, mendje e gjuhë Ty, që të më mbrosh nga gjithçka që është kundër vullnetit Tënd, në këtë cikël të unitetit Tënd hyjnor, dhe të më pastrosh prej të gjitha papastërtive që do të më pengojnë të kërkoj, i panjollë, hijen e pemës së hirit Tënd.</p><hr />

<h2 class="list"><a href="../../prayer/unsorted/sq/bpn2833/">Prayer bpn2833 in Shqip</a></h2>
<p>I armatosur me fuqinë e emrit Tënd, asgjë nuk mund të më dëmtojë kurrë, dhe me dashurinë Tënde në zemër të gjitha vuajtjet e botës kurrsesi nuk mund të më shqetësojnë.
(Source category: Sprova e vështirësi) (Bahaiprayers.net ID: 2833)</p><hr />

<h2 class="list"><a href="../../prayer/unsorted/sq/bpn2834/">Prayer bpn2834 in Shqip</a></h2>
<p>Emri Yt është shërimi im, O Perëndia im, dhe kujtimi Yt është ilaçi im. Afërsia ndaj Teje është shpresa ime, dhe dashuria për Ty është bashkudhëtarja ime. Mëshira Jote për mua është shërimi im dhe shpëtimi im në këtë botë e në botën që do të vijë. Ti je, me të vërtetë, Bujariploti, i Gjithëdijshmi, Urtiploti.
(Source category: Shërimi) (Bahaiprayers.net ID: 2834)</p><hr />

<h2 class="list"><a href="../../prayer/unsorted/sq/bpn2835/">Prayer bpn2835 in Shqip</a></h2>
<p>Ti je Ai, O Perëndia im, përmes emrave të të Cilit të sëmurët shërohen dhe shëndetligjtë rimëkëmben, të eturve u jepet për të pirë dhe plagëlënduarit qetësohen, të pabindurit udhëhiqen dhe të poshtëruarit lartësohen, të varfërit pasurohen dhe të paditurit ndriçohen, të trishtuarit çelen dhe të brengosurit gëzohen, të ngrirët ngrohen dhe të rrëzuarit ngrihen. Përmes emrit Tënd, O Perëndia im, të gjitha gjërat e krijuara u gjallëruan, qiejt u hapën dhe u krijua toka, retë u ngritën dhe derdhën shiun mbi tokë.</p><hr />

<h2 class="list"><a href="../../prayer/unsorted/sq/bpn2836/">Prayer bpn2836 in Shqip</a></h2>
<p>O Zot! Ty të drejtohem për strehë dhe ndaj të gjitha shenjave të Tua e ktheva zemrën.
O Zot! Qoftë kur jam në udhëtim ose në shtëpi, në punë ose në profesionin tim, unë tërë besimin e mbështes tek Ti.
Më jep, pra, ndihmën Tënde të mjaftueshme, që të më bësh të pavarur nga të gjitha gjërat, O Ti që je i pakapërcyeshëm në mëshirën Tënde!
Jepmë mua pjesën time, O Zot, sa të dëshirosh Ti, dhe bëj që unë të kënaqem me atë që Ti ke caktuar për mua.</p><hr />

<h2 class="list"><a href="../../prayer/unsorted/sq/bpn2837/">Prayer bpn2837 in Shqip</a></h2>
<p>O Perëndia im, Zoti im dhe Mjeshtri im! Unë e kam shkëputur veten nga të afërmit e mi dhe kam kërkuar nëpërmjet Teje të bëhem i pavarur nga gjithçka që jeton mbi tokë, gjithmonë i gatshëm të marr atë që është e lavdërueshme në sytë e Tu. Më dhuro një mirësi të tillë që të më bëjë të pavarur nga gjithçka tjetër veç Teje, dhe më jep një pjesë më të madhe nga favoret e Tua të pakufishme.</p><hr />

<h2 class="list"><a href="../../prayer/unsorted/sq/bpn2838/">Prayer bpn2838 in Shqip</a></h2>
<p>Të lutem Ty, O Perëndia im, për pushtetin Tënd dhe për fuqinë Tënde, dhe për sovranitetin Tënd, që ka përfshirë të gjithë ata që janë në qiellin Tënd e mbi tokën Tënde, t&rsquo;u bësh të njohur shërbëtorëve të Tu këtë Rrugë të ndritshme e këtë Shteg të drejtë, që ata të njohin unitetin Tënd e njëshmërinë Tënde, me një siguri që imagjinatat e kota të atyre që dyshojnë nuk mund ta dobësojnë dhe as mund ta errësojnë fantazitë boshe të njerëzve kokëfortë.</p><hr />

<h2 class="list"><a href="../../prayer/unsorted/sq/bpn2839/">Prayer bpn2839 in Shqip</a></h2>
<p>U ngrita këtë mëngjes falë hirit Tënd, O Perëndia im, dhe e lashë shtëpinë time duke besuar tërësisht tek Ti dhe duke e lënë veten nën kujdesin Tënd. Dërgo, pra, këtu poshtë mbi mua, nga qielli i mëshirës Sate, një bekim nga ana Jote, dhe bëj të mundur që të kthehem në shtëpi shëndoshë e mirë, ashtu siç bëre të mundur të vihem nën mbrojtjen Tënde, me mendimet e mia të ngulura vendosmërisht tek Ti.</p><hr />

<h2 class="list"><a href="../../prayer/unsorted/sq/bpn2840/">Prayer bpn2840 in Shqip</a></h2>
<p>O Perëndi, Perëndia im! Unë dola nga shtëpia ime duke u mbajtur fort pas fillit të dashurisë Sate dhe e lashë veten tërësisht nën kujdesin Tënd e nën mbrojtjten Tënde. Unë të lutem, për pushtetin Tënd, përmes të cilit Ti i mbron të dashurit e Tu nga i pabinduri e i mbrapshti, nga çdo shtypës kokëfortë e nga çdo keqbërës që ka qëndruar larg Teje, më ruaj shëndoshë e mirë me bujarinë e hirin Tënd.</p><hr />

<h2 class="list"><a href="../../prayer/unsorted/sq/bpn2841/">Prayer bpn2841 in Shqip</a></h2>
<p>Dhëntë Zoti që drita e unitetit të përfshijë gjithë botën dhe që vula &ldquo;Mbretëria është e Perëndisë&rdquo; të stampohet mbi ballin e të gjithë popujve të saj.
(Source category: Uniteti) (Bahaiprayers.net ID: 2841)</p><hr />

<h2 class="list"><a href="../../prayer/unsorted/sq/bpn2842/">Prayer bpn2842 in Shqip</a></h2>
<p>O Perëndia im! O Perëndia im! Bashkoji zemrat e shërbëtorëve të Tu dhe zbuloju atyre qëllimin Tënd të madh. Le të zbatojnë ata porositë e Tua dhe t&rsquo;i binden ligjit Tënd. Ndihmoji ata, O Perëndi, në përpjekjen e tyre dhe jepu fuqi të të shërbejnë Ty. O Perëndi! Mos i lër ata me vetveten, por drejtoji hapat e tyre me dritën e dijes Sate, dhe gëzoji zemrat e tyre me dashurinë Tënde.</p><hr />

<h2 class="list"><a href="../../prayer/unsorted/sq/bpn2843/">Prayer bpn2843 in Shqip</a></h2>
<p>Lavdia qoftë mbi Ty, O Perëndi, për shfaqjen e dashurisë Sate për njerëzimin! O Ti që je Jeta dhe Drita jonë, udhëhiqi shërbëtorët e Tu në rrugën Tënde dhe na bëj të pasur në Ty, e na çliro nga gjithçka veç Teje.
O Perëndi, na mëso Njëshmërinë Tënde dhe na bëj të kuptojmë Unitetin Tënd, që ne të mos shohim askënd tjetër veç Teje. Ti je i Mëshirshmi dhe Dhënësi i bujarisë!</p><hr />

<h2 class="list"><a href="../../prayer/unsorted/sq/bpn2844/">Prayer bpn2844 in Shqip</a></h2>
<p>O Ti Që je Zoti i Zotave! Unë dëshmoj se Ti je Zoti i gjithë krijimit dhe Edukatori i të gjitha qenieve, të dukshme e të padukshme. Unë dëshmoj se pushteti Yt ka përfshirë gjithë universin dhe se ushtritë e tokës kurrë nuk mund të të frikësojnë Ty, as mundet sundimi i të gjithë popujve e kombeve të të pengojë Ty të zbatosh qëllimin Tënd. Unë e pohoj se Ti nuk ke tjetër dëshirë veç ripërtëritjes së mbarë botës, vendosjes së unitetit të popujve të saj dhe shëlbimit të të gjithë atyre që jetojnë në të.</p><hr />

<h2 class="list"><a href="../../prayer/unsorted/sq/bpn2845/">Prayer bpn2845 in Shqip</a></h2>
<p>Dhëntë Zoti që drita e unitetit të mbështjellë gjithë tokën dhe që vula &ldquo;Mbretëria është e Perëndisë&rdquo; të stampohet në ballin e të gjithë popujve të Tij.
(Source category: Uniteti) (Bahaiprayers.net ID: 2845)</p><hr />

<h2 class="list"><a href="../../prayer/unsorted/sq/bpn2846/">Prayer bpn2846 in Shqip</a></h2>
<p>O Ti Dhënësi! Dëshira më e shtrenjtë e këtij shërbëtori të Pragut Tënd është të sodisë miqtë e Lindjes e të Perëndimit të përqafuar fort; të shohë të gjithë pjesëtarët e shoqërisë njerëzore të mbledhur me dashuri në një kuvend të madh të përbashkët, ashtu si pikat e veçanta të ujit mblidhen në një det të gjerë; t&rsquo;i sodisë të gjithë ata si zogjtë në një kopsht trëndafilash, si margaritarë të një oqeani, si gjethe të një peme, si rreze të një dielli.</p><hr />

<h2 class="list"><a href="../../prayer/unsorted/sq/bpn2847/">Prayer bpn2847 in Shqip</a></h2>
<p>Bëji të vendosur hapat tanë, O Zot, në rrugën Tënde dhe forcoji zemrat tona në bindjen ndaj Teje. Ktheji fytyrat tona ndaj bukurisë së Njëshmërisë Sate dhe gëzoji gjokset tona me shenjat e Unitetit Tënd Hyjnor. Stolisi trupat tanë me rrobën e bujarisë Sate, largoje nga sytë tanë vellon e mëkatit dhe na jep kupën e hirit Tënd, që thelbi i të gjitha qenieve të këndojë lavde për Ty para pamjes së Madhështisë Sate.</p><hr />

<h2 class="list"><a href="../../prayer/unsorted/sq/bpn2848/">Prayer bpn2848 in Shqip</a></h2>
<p>O Zoti im dhe Shpresa ime! Ndihmoji të dashurit e Tu që të jenë të patundur në Besëlidhjen Tënde të fuqishme, t&rsquo;i mbeten besnikë Kauzës Sate të dukshme dhe të zbatojnë porositë që Ti ke shkruar për ta në Librin Tënd të Shkëlqimeve; që ata të bëhen flamuj të udhëheqjes e pishtarë të Kompanisë qiellore, burime të urtisë Sate të pafund dhe yje që tregojnë rrugën e drejtë, duke rrezatuar poshtë shkëlqimin e qiellit hyjnor.</p><hr />

<h2 class="list"><a href="../../prayer/unsorted/sq/bpn2849/">Prayer bpn2849 in Shqip</a></h2>
<p>Udhëheqje për ata që shkojnë në rrugë të gabuar Ne i lutemi Zotit t&rsquo;i ndihmojë me dashamirësi ata që kanë gabuar rrugë të bëhen të drejtë e të ndershëm, dhe t&rsquo;i bëjë të kuptojnë shkujdesjen e Tyre. Ai është, me të vërtetë, Bujariploti, Më Zemërgjeri. Mos i pengo shërbëtorët e Tu, O Zoti im, në portën e hirit Tënd dhe mos i dëbo ata nga oborri i pranisë Sate. Ndihmoji ata të shpërndajnë mjegullën e fantazive boshe dhe të grisin perdet e imagjinatave e të shpresave të kota.</p><hr />

<h2 class="list"><a href="../../prayer/unsorted/sq/bpn2850/">Prayer bpn2850 in Shqip</a></h2>
<p>Ditët e shtuara (nga 26 shkurti deri më 1 mars) duhet të jenë ditë përgatitjeje për Agjërimin, ditë mikpritjeje, bamirësie e dhuratash.
Perëndia im, Zjarri im dhe Drita ime! Ditët që Ti i ke quajtur Ayyám-i-Há* në Librin Tënd kanë filluar, O Ti që je Mbreti i emrave, dhe agjërimi, që Penda Jote më e lavdëruar ua ka urdhëruar ta zbatojnë të gjithë atyre që janë në mbretërinë e krijimit Tënd, po afrohet.</p><hr />

<h2 class="list"><a href="../../prayer/unsorted/sq/bpn2851/">Prayer bpn2851 in Shqip</a></h2>
<p>*&quot;&hellip;ky agjërim trupor është një shenjë e jashtme e agjërimit shpirtëror; është simbol i vetëpërmbajtjes, i të përmbajturit të vetvetes nga të gjitha orekset e Unit, duke marrë karakteristikat e shpirtit, duke u rrëmbyer nga frymëmarrjet e qiellit dhe duke marrë zjarr nga dashuria e Perëndisë.&quot; - Kitáb-i Akdas
Lëvduar qofsh Ti, O Zot, Perëndia im! Unë të lutem për këtë Revelacion që e ktheu errësirën në dritë, me anë të së cilës Tempulli i Frekuentuar u ndërtua dhe Tabela e Shkruar u revelua, dhe pergamena e shpalosur u zbulua, të dërgosh këtu poshtë mbi mua e mbi ata që janë në shoqërinë time atë që do të na bëjë të aftë të fluturojmë në qiejt e lavdisë Sate të lartë, që do të na spastrojë nga njollat e mëdyshjeve të tilla, që i kanë penguar ata që dyshojnë të hyjnë në faltoren e unitetit Tënd.</p><hr />

<h2 class="list"><a href="../../prayer/unsorted/sq/bpn2852/">Prayer bpn2852 in Shqip</a></h2>
<p>O Providencë Hyjnore! Edhe pse unë po përmbahem nga dëshirat trupore dhe nuk po ha e nuk po pi, megjithatë pastroma e çliroma zemrën nga dashuria për cilindo qoftë veç Teje, ruama e mbroma shpirtin nga dëshirat e liga e nga tiparet djallëzore, në mënyrë që shpirti im të bashkohet me frymëmarrjen e shenjtërisë dhe të përmbahet nga përmendja e gjithçkaje veç Teje.
(Source category: Agjërimi) (Bahaiprayers.net ID: 2852)</p><hr />

<h2 class="list"><a href="../../prayer/unsorted/sq/bpn2853/">Prayer bpn2853 in Shqip</a></h2>
<p>*Agjërimi bie gjatë muajit &lsquo;Alá&rsquo; (Lartësi) nga 2 marsi deri në 20 mars inkluzivisht. Gjatë këtyre ditëve asnjë ushqim ose pije nuk duhet përdorur që nga agimi deri në perëndim të diellit. Kjo është kohë lutjesh dhe përtëritjeje shpirtërore. Ata që janë nën pesëmbëdhjetë vjeç, udhëtarët, të sëmurët dhe të drobiturit, gratë shtatzëna dhe nënat me fëmijë gjiri përjashtohen nga Agjërimi.
Të përgjërohem Ty, O Perëndia im, për Shenjën Tënde të fuqishme dhe për revelimin e hirit Tënd midis njerëzve, të mos më flakësh tutje nga porta e qytetit të pranisë Sate dhe mos i zhgënjesh shpresat që kam mbështetur në manifestimin e hirit Tënd midis krijesave të Tua.</p><hr />

<h2 class="list"><a href="../../prayer/unsorted/sq/bpn2854/">Prayer bpn2854 in Shqip</a></h2>
<p>*Novruzi, 21 mars, është dita e parë e vitit Bahá&rsquo;í dhe një ditë gëzimi e mikpritjeje.
*Festa e Novruzit duhet të mbahet më 21 mars para perëndimit të diellit dhe nuk ka të bëjë fare me Festën e 19 Ditëve. Festa e 19 Ditëve është administrative për nga funksioni, kurse Novruzi është Viti ynë i Ri, një Festë mikpritjeje dhe gëzimi. - Shoghi Effendi
Lëvduar qofsh Ti, O Perëndia im, që ke caktuar Novruzin si festë për ata që kanë zbatuar agjërimin nga dashuria për Ty dhe janë përmbajtur nga gjithçka që është e urrejtjshme për Ty.</p><hr />

<h2 class="list"><a href="../../prayer/unsorted/sq/bpn2855/">Prayer bpn2855 in Shqip</a></h2>
<p>*Festa e Ridván-it [Rizvan], 21 prill - 2 maj, përkujton Deklarimin e Misionit të Bahá&rsquo;u&rsquo;lláh-ut pasuesve të Tij. Bahá&rsquo;u&rsquo;lláh-u e shpalli atë si &ldquo;Mbretin e Festave&rdquo;, dhe i referohet asaj në Kitáb-i Akdas si Dita në të cilën &ldquo;të gjitha gjërat e krijuara u zhytën në detin e pastrimit&rdquo;.
Pranvera Hyjnore ka ardhur, O Penda Më e Lavdëruar, sepse Festimi i Mëshirëplotit po afrohet me shpejtësi. Çohu dhe lartëso para gjithë krijimit emrin e Perëndisë, dhe thuri lavde Atij në mënyrë që të gjitha gjërat e krijuara të rigjenerohen e përtërihen.</p><hr />

<h2 class="list"><a href="../../prayer/unsorted/sq/bpn2856/">Prayer bpn2856 in Shqip</a></h2>
<p>*Kjo Tabelë u vesh prej Bahá&rsquo;u&rsquo;lláh-ut me fuqi e rëndësi të posaçme.
Ai është Mbreti, i Gjithëdijshmi, i Urti! Ja, Bilbili i Parajsës këndon mbi degët e Pemës së Përjetësisë, me melodi të shenjta e të ëmbla, duke u shpallur të sinqertëve lajmet e gëzuara të afrisë së Perëndisë, duke i ftuar besimtarët e Unitetit Hyjnor në oborrin e Pranisë së Zemërgjerit, duke informuar të shkëputurit për mesazhin e reveluar nga Perëndia, Mbreti, i Lavdishmi, i Pashoqi, duke i udhëhequr të dashurit te vendi i shenjtërisë dhe te kjo Bukuri e shndritshme.</p><hr />

<h2 class="list"><a href="../../prayer/unsorted/sq/bpn2857/">Prayer bpn2857 in Shqip</a></h2>
<p>*Kjo Tabelë lexohet në Mauzoletë e Bahá&rsquo;u&rsquo;lláh-ut dhe të Báb-it. Ajo, gjithashtu, përdoret shpesh në përkujtimin e përvjetorëve të Tyre.
Lavdërimi që ka aguar nga Vetja Jote më auguste dhe lavdia që ka shkëlqyer nga Bukuria Jote më e shndritshme, qofshin mbi Ty, O Ti që je Manifestimi i Madhështisë dhe Mbreti i Përjetësisë, dhe Zoti i të gjithë atyre që janë në qiell e mbi tokë! Unë dëshmoj se nëpërmjet Teje sovraniteti i Perëndisë dhe sundimi i tij, dhe madhështia e Perëndisë dhe madhëria e Tij, janë reveluar, dhe Yjet e Ditës të shkëlqimit të lashtë kanë hedhur ndriçimin mbi qiellin e vendimit Tënd të parevokueshëm, dhe Bukuria e të Padukshmit ka shkëlqyer mbi horizontin e krijimit.</p><hr />

<h2 class="list"><a href="../../prayer/unsorted/sq/bpn2858/">Prayer bpn2858 in Shqip</a></h2>
<p>*Kjo lutje thuhet në Mauzoleun e &lsquo;Abdu&rsquo;l-Bahá-it. Ajo përdoret gjithashtu në lutje private. &lsquo;Abdu&rsquo;l-Bahá-i thotë: &ldquo;Cilido që e thotë këtë lutje me përunjësi e me zell do të sjellë gëzim e kënaqësi në zemrën e këtij Shërbëtori; madje do të jetë sikur ta ketë takuar Atë ballëpërballë.&rdquo;
Ai është Lavdiploti! O Perëndi, Perëndia im! I përunjur e me lot në sy, une i ngre duart me lutje drejt Teje dhe e mbuloj fytyrën në pluhurin e Pragut Tënd, të lartësuar mbi dijet e të gjithë të shkolluarve dhe mbi lavdërimin e të gjithë atyre që të thurin lavde Ty.</p><hr />

<h2 class="list"><a href="../../prayer/unsorted/sq/bpn2859/">Prayer bpn2859 in Shqip</a></h2>
<p>*Tabelë e reveluar nga Bahá&rsquo;u&rsquo;lláh-u me titull &ldquo;Qad-Ihtaraqua&rsquo;l-Mukhlihún&rdquo;
Në Emër të Perëndisë, Më të Lashtit, Më të Madhit. Me të vërtetë zemrat e të sinqertëve janë djegur në zjarrin e ndarjes:
Ku është vezullimi i dritës së Fytyrës Sate, O i Shumëdashuri i botëve? Ata që janë pranë Teje janë braktisur në errësirën e vetmisë:
Ku është shkëlqimi i agimit të ribashkimit Tënd, O Dëshirë e botëve?
Trupat e të zgjedhurve të Tu fërgëllojnë të shtrirë në shkretëtira të largëta:</p><hr />

<h2 class="list"><a href="../../prayer/unsorted/sq/bpn2860/">Prayer bpn2860 in Shqip</a></h2>
<p>Ai është Shëruesi, i Mjaftueshmi, Ndihmuesi, Ai që Fal Gjithçka, Mëshirëploti. Unë të thërras Ty, O Ti i Lavdëruari, O Ti Besniku, O Ti i Lavdishmi! Ti i Mjaftueshmi, Ti Shëruesi, Ti i Përhershmi, O Ti i Vetmi i Përhershëm! Unë të thërras Ty O Sovran, O Lartësues, O Gjykatës,
Ti i Mjaftueshmi, Ti Shëruesi, Ti i Përhershmi, O Ti i Vetmi i Përhershëm! Unë të thërras Ty, O Ti i Pashoqi, O Ti i Përjetshmi,</p><hr />

<h2 class="list"><a href="../../prayer/unsorted/sq/bpn2861/">Prayer bpn2861 in Shqip</a></h2>
<p>Lutja më e pranueshme është ajo që ofrohet me gjithë shpirt e me gëzimin më të madh; zgjatja e tepruar e saj nuk ka qenë dhe nuk është e pëlqyer nga Perëndia.
Sa më e shkëputur dhe më e kulluar të jetë lutja, aq më e pranueshme bëhet ajo në prani të Perëndisë.
(Source category: Lutja e gjatë e shërimit) (Bahaiprayers.net ID: 2861)</p><hr />

<h2 class="list"><a href="../../prayer/unsorted/sq/bpn2862/">Prayer bpn2862 in Shqip</a></h2>
<p>I bekuar është trualli, dhe shtëpia, dhe vendi, dhe qyteti, dhe zemra, dhe mali, dhe streha, dhe guva, dhe lugina, dhe toka, dhe deti, dhe ishulli, dhe livadhi, ku emri i Perëndisë është përmendur, dhe lëvdata e Tij është lartësuar.
(Source category: i përgjithshëm) (Bahaiprayers.net ID: 2862)</p><hr />

<h2 class="list"><a href="../../prayer/unsorted/sq/bpn2863/">Prayer bpn2863 in Shqip</a></h2>
<p>KËNDOJI, O shërbëtori Im, vargjet e Perëndisë, që ti ke marrë, ashtu siç i këndojnë ata që janë avitur pranë Tij, në mënyrë që ëmbëlsia e melodisë sate të frymëzojë vetë shpirtin tënd dhe të tërheqë zemrat e të gjithë njerëzve. Cilido që reciton, në vetminë e dhomës së vet, vargjet e reveluara nga Perëndia, engjëjt shpërndarës të Fuqiplotit do të përhapin gjerësisht aromën e fjalëve të shqiptuara nga goja e tij, duke e bërë të rrahë fort zemrën e çdo njeriu të drejtë.</p><hr />

<h2 class="list"><a href="../../prayer/unsorted/sq/bpn2864/">Prayer bpn2864 in Shqip</a></h2>
<p>O Perëndi, Perëndia im, i Shumëdashuri im, Dëshira e zemrës sime.
(Source category: i përgjithshëm) (Bahaiprayers.net ID: 2864)</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
