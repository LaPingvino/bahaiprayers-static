<!DOCTYPE html>
<html><head>
	<meta charset="utf-8">
	<title>devotional.gq - cat-บทอธิษฐานพื่อการเผยแพร่ศาสนา</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-บทอธิษฐานพื่อการเผยแพร่ศาสนา</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/th/bpn5694/">Prayer bpn5694 in ภาษาไทย</a></h2>
<p>ข้าแต่พระผู้เป็นเจ้าของข้าพเจ้า ขอความสรรเสริญจงมีแด่พระองค์ผู้ทรงเป็นบ่อเกิดของความรุ่งโรจน์และราชศักดาทั้งปวง เป็นบ่อเกิดของความยิ่งใหญ่ เกียรติ อธิปไตยและอาณาจักร ความสูงส่งและความกรุณา ความน่าเกรงขามและอานุภาพ ใครก็ตามที่พระองค์ประสงค์ พระองค์ทรงดลให้ใกล้เข้ามายังมหาสมุทรอันยิ่งใหญ่ที่สุดของพระองค์และใครก็ตามที่พระองค์ปรารถนา พระองค์ก็ทรงประทานเกียรติของการได้ยอมรับพระนามที่โบราณที่สุดของพระองค์ ทุกคนที่อยู่ในสวรรค์และบนโลกไม่สามารถต้านทานปฏิบัติการของพระประสงค์อันยิ่งใหญ่ของพระองค์ พระองค์ทรงปกครองสรรพสิ่งทั้งปวงมาแต่นิรันดรกาล และพระองค์ก็จะใช้อำนาจปกครองทุกสรรพสิ่งตลอดไป ไม่มีพระผู้เป็นเจ้าอื่นใดนอกจากพระองค์ พระผู้ทรงมหิทธานุภาพ พระผู้ทรงประเสริฐสุด พระผู้ทรงอานุภาพ พระผู้ทรงอัจฉริยภาพ ข้าแต่พระผู้เป็นนาย โปรดสาดแสงธรรมมายังใบหน้าของพวกเขา เพื่อว่าพวกเขาจะได้เห็นพระองค์ โปรดชำระหัวใจของพวกเขา เพื่อว่าพวกเขาจะได้หันมายังราชสำนักแห่งกรุณาธิคุณของพระองค์ และยอมรับบรมศาสดาผู้เป็นตัวแทนของพระองค์และเป็นอรุโรทัยแห่งสาระของพระองค์ แท้จริงแล้วพระองค์คือพระผู้เป็นนายแห่งภพทั้งปวง ไม่มีพระผู้เป็นเจ้าอื่นใดนอกจากพระองค์ พระผู้ทรงอยู่นอกเหนืออำนาจบังคับใดๆ พระผู้ทรงกำราบ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5694)</p><hr />

<h2 class="list"><a href="../../prayer/unsorted/th/bpn5695/">Prayer bpn5695 in ภาษาไทย</a></h2>
<p>ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ข้าพเจ้าขอวิงวอนต่อพระนามของพระองค์ที่ไม่มีใครเข้าใจได้อย่างเหมาะสม และไม่มีวิญญาณใดหยั่งถึงความหมาย ข้าพเจ้าขอวิงวอนต่อบรมศาสดาผู้เป็นบ่อเกิดของการเปิดเผยพระธรรมและเป็นอรุโณทัยแห่งสัญลักษณ์ของพระองค์ ขอทรงทำให้หัวใจของข้าพเจ้าเป็นที่รองรับความรักและการระลึกถึงพระองค์ ขอทรงเชื่อมหัวใจของข้าพเจ้าไว้กับมหาสมุทรอันยิ่งใหญ่ที่สุดของพระองค์ เพื่อว่าชลธีแห่งอัจฉริยภาพและสายธารแห่งการสดุดีสรรเสริญของพระองค์จะหลั่งไหลออกมาจากหัวใจของข้าพเจ้า แขนขาของข้าพเจ้าขอยืนยันต่อเอกภาพของพระองค์ และเส้นผมของข้าพเจ้าขอประกาศอานุภาพแห่งอธิปไตยและอำนาจของพระองค์ ข้าพเจ้ายืนอยู่ที่ประตูแห่งพระกรุณาของพระองค์โดยปล่อยวางและสละจากตนเอง ยึดเหนี่ยวชายผ้าแห่งความอารีของพระองค์ และตรึงสายตาไปยังขอบฟ้าแห่งพระพรของพระองค์ ข้าแต่พระผู้เป็นเจ้าของข้าพเจ้า ขอพระองค์ทรงกำหนดสิ่งที่คู่ควรกับความยิ่งใหญ่ของราชศักดาของพระองค์ให้แก่ข้าพเจ้า ขอกรุณาธิคุณของพระองค์เสริมกำลังให้ข้าพเจ้าสอนศาสนาของพระองค์ จนคนตายรีบออกมาจากหลุม แล้วรีบไปหาพระองค์ ไว้ใจในพระองค์ พิศดูบูรพาแห่งศาสนาและอุทัยสถานแห่งการเปิดเผยพระธรรมของพระองค์ แท้จริงแล้วพระองค์คือพระผู้ทรงอานุภาพสูงสุด พระผู้ทรงความสูงส่ง พระผู้ทรงรอบรู้ พระผู้ทรงอัจฉริยภาพ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5695)</p><hr />

<h2 class="list"><a href="../../prayer/unsorted/th/bpn5696/">Prayer bpn5696 in ภาษาไทย</a></h2>
<p>ข้าแต่พระผู้เป็นเจ้าของข้าพเจ้า โปรดช่วยให้คนรับใช้เชิดชูพระวจนะ พิสูจน์สิ่งที่ไร้สาระและไม่จริงให้ประจักษ์ แพร่กระจายบทกลอนศักดิ์สิทธิ์ไปกว้างไกล เปิดเผยความรุ่งโรจน์และทำให้แสงอุษารุ่งอรุณในหัวใจของผู้ที่ชอบธรรม แท้จริงแล้วพระองค์คือพระผู้ทรงเอื้อเฟื้อ พระผู้ทรงอภัย
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5696)</p><hr />

<h2 class="list"><a href="../../prayer/unsorted/th/bpn5697/">Prayer bpn5697 in ภาษาไทย</a></h2>
<p>ข้าแต่พระผู้เป็นเจ้า! ข้าแต่พระผู้เป็นเจ้า! ข้าพเจ้าเป็นเสมือนนกที่ปีกหักและบินได้ช้ามาก โปรดช่วยเหลือให้ข้าพเจ้าบินขึ้นไปสู่ยอดสุดแห่งความเจริญรุ่งเรืองและความรอดพ้น เหินไปทั่วอากาศที่ไร้ขอบเขตด้วยความสุขหรรษา เปล่งทำนองสดุดีพระนามอันยิ่งใหญ่ที่สุดของพระองค์ไปทั่วทุกดินแดนให้เป็นที่เสนาะโสต และทำให้ดวงตาสุกใสที่ได้เห็นเครื่องหมายแห่งการนำทาง ข้าแต่พระผู้เป็นนาย! ข้าพเจ้าอยู่โดดเดี่ยวเอกาและต่ำต้อย ไม่มีผู้เกื้อหนุนนอกจากพระองค์ ไม่มีผู้ช่วยเหลือค้ำจุนนอกจากพระองค์ โปรดค้ำชูข้าพเจ้าในการับใช้พระองค์ โปรดช่วยเหลือข้าพเจ้าด้วยกองทัพเทพธิดา โปรดอวยชัยข้าพเจ้าในการส่งเสริมพระวจนะของพระองค์ ให้ข้าพเจ้าได้ประกาศอัจฉริยภาพของพระองค์ท่ามกลางหมู่ชน แท้จริงแล้วพระองค์คือพระผู้ทรงอานุภาพ พระผู้ทรงอัจฉริยภาพ และทรงอยู่นอกเหนืออำนาจบังคับใดๆ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5697)</p><hr />

<h2 class="list"><a href="../../prayer/unsorted/th/bpn5698/">Prayer bpn5698 in ภาษาไทย</a></h2>
<p>ขอความสรรเสริญจงมีแด่พระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ข้าพเจ้าขอวิงวอนต่อพระนามของพระองค์ที่ไม่มีใครเข้าใจได้อย่างเหมาะสม และไม่มีวิญญาณใดหยั่งถึงความหมาย ข้าพเจ้าขอวิงวอนต่อบรมศาสดาผู้เป็นบ่อเกิดของการเปิดเผยพระธรรมและเป็นอรุโณทัยแห่งสัญลักษณ์ของพระองค์ ขอทรงทำให้หัวใจของข้าพเจ้าเป็นที่รองรับความรักและการระลึกถึงพระองค์ ขอทรงเชื่อมหัวใจของข้าพเจ้าไว้กับมหาสมุทรอันยิ่งใหญ่ที่สุดของพระองค์ เพื่อว่าชลธีแห่งอัจฉริยภาพและสายธารแห่งการสดุดีสรรเสริญของพระองค์จะหลั่งไหลออกมาจากหัวใจของข้าพเจ้า แขนขาของข้าพเจ้าขอยืนยันต่อเอกภาพของพระองค์ และเส้นผมของข้าพเจ้าขอประกาศอานุภาพแห่งอธิปไตยและอำนาจของพระองค์ ข้าพเจ้ายืนอยู่ที่ประตูแห่งพระกรุณาของพระองค์โดยปล่อยวางและสละจากตนเอง ยึดเหนี่ยวชายผ้าแห่งความอารีของพระองค์ และตรึงสายตาไปยังขอบฟ้าแห่งพระพรของพระองค์ ข้าแต่พระผู้เป็นเจ้าของข้าพเจ้า ขอพระองค์ทรงกำหนดสิ่งที่คู่ควรกับความยิ่งใหญ่ของราชศักดาของพระองค์ให้แก่ข้าพเจ้า ขอกรุณาธิคุณของพระองค์เสริมกำลังให้ข้าพเจ้าสอนศาสนาของพระองค์ จนคนตายรีบออกมาจากหลุม แล้วรีบไปหาพระองค์ ไว้ใจในพระองค์ พิศดูบูรพาแห่งศาสนาและอุทัยสถานแห่งการเปิดเผยพระธรรมของพระองค์ แท้จริงแล้วพระองค์คือพระผู้ทรงอานุภาพสูงสุด พระผู้ทรงความสูงส่ง พระผู้ทรงรอบรู้ พระผู้ทรงอัจฉริยภาพ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5698)</p><hr />

<h2 class="list"><a href="../../prayer/unsorted/th/bpn5699/">Prayer bpn5699 in ภาษาไทย</a></h2>
<p>ข้าแต่พระผู้เป็นนาย! ขอพระองค์ทรงเบิกทาง ขอทรงจัดหาวิธีการ ขอทรงตระเตรียมลู่และปูเส้นทางให้ปลอดภัย เพื่อว่าเราจะได้รับการนำทางไปสู่ผู้ที่มีหัวใจพร้อมสำหรับศาสนาของพระองค์ และพวกเขาจะได้รับการนำทางมาสู่เรา แท้จริงแล้วพระองค์คือพระผู้ทรงปรานี พระผู้ทรงอารีที่สุด พระผู้ทรงอานุภาพ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5699)</p><hr />

<h2 class="list"><a href="../../prayer/unsorted/th/bpn5700/">Prayer bpn5700 in ภาษาไทย</a></h2>
<p>ข้าแต่พระผู้เป็นเจ้าผู้ไม่มีเปรียบปราน! ข้าแต่พระผู้เป็นนายแห่งอาณาจักรสวรรค์ ศาสนิกชนเหล่านี้คือกองทัพธรรมของพระองค์ โปรดช่วยเหลือพวกเขา ขอหมู่เทวัญช่วยให้พวกเขามีชัย เพื่อว่าพวกเขาแต่ละคนจะได้กลายเป็นกองทัพที่พิชิตประเทศเหล่านี้ด้วยความรักของพระผู้เป็นเจ้า และแสงสว่างของพระธรรมสวรรค์ ข้าแต่พระผู้เป็นเจ้า ขอพระองค์เป็นผู้ค้ำจุนและช่วยเหลือพวกเขา และในที่รกร้าง ภูเขา หุบเขา ป่า ทุ่งหญ้า และทะเล ขอพระองค์เป็นหลักที่พวกเขาวางใจ เพื่อว่าพวกเขาจะได้เปล่งเสียงด้วยอานุภาพของอาณาจักรสวรรค์และลมหายใจของพระวิญญาณบริสุทธิ์ แท้จริงแล้วพระองค์คือพระผู้ทรงอานุภาพ พระผู้ทรงอำนาจ พระผู้ทรงเดชานุภาพ และพระองค์คือพระผู้ทรงอัจฉริยภาพ พระผู้ทรงได้ยิน พระผู้ทรงเห็น
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5700)</p><hr />

<h2 class="list"><a href="../../prayer/unsorted/th/bpn5713/">Prayer bpn5713 in ภาษาไทย</a></h2>
<p>*บรรดาสหายของพระผู้เป็นเจ้า&hellip; ควรบริจาคให้มากที่สุดเท่าที่เป็นไปได้ แม้ว่าจำนวนที่บริจาคจะเล็กน้อยเพียงใดก็ตาม พระผู้เป็นเจ้ามิให้ผู้ใดแบกภาระเกินขีดความสามารถของตน การบริจาคดังกล่าวต้องมาจากชุมชนและบาไฮทุกคน&hellip;ดูกร สหายของพระผู้เป็นเจ้า! เจ้าจงวางใจได้ว่าการบริจาคนี้จะได้รับการทดแทน เกษตรกรรม อุตสาหกรรมและพานิชย์ของเจ้าจะงอกเงยทับทวี เป็นของขวัญที่พระพรประทานมาให้ ผู้ที่ทำความดีงามอย่างเดียวจะได้รับรางวัลตอบแทนเป็นสิบเท่า ไม่มีข้อสงสัยว่า พระผู้เป็นนายจะประสาทพรอย่างล้นหลามให้กับผู้ที่ใช้จ่ายความมั่งคั่งของตนในวิถีของพระองค์ ข้าแต่พระผู้เป็นเจ้า พระผู้เป็นเจ้าของข้าพเจ้า! โปรดให้ความสว่างแก่หน้าผากของคนรักที่แท้ของพระองค์ โปรดค้ำจุนพวกเขาด้วยกองทัพเทพธิดาแห่งชัยชนะ ให้เท้าของพวกเขาก้าวในหนทางตรงของพระองค์ ขอความอารีบรมโบราณของพระองค์เปิดอานนแห่งพระพรให้แก่พวกเขา เพราะพวกเขากำลังใช้จ่ายทรัพย์สินที่พระองค์ประทานในวิถีของพระองค์ ปกป้องศาสนาของพระองค์ วางใจในการระลึกถึงพระองค์ สละหัวใจเพื่อความรักของพระองค์ และไม่หวงสมบัติเพื่อจะได้บูชาความงามของพระองค์และแสวงหาหนทางที่จะทำให้พระองค์ยินดี ข้าแต่พระผู้เป็นนายของข้าพเจ้า! โปรดกำหนดส่วนแบ่งอันมหาศาลไว้ให้พวกเขา ให้พวกเขาได้รับการชดเชยและรางวัลที่แน่นอน แท้จริงแล้วพระองค์คือพระผู้ทรงค้ำจุน พระผู้ทรงช่วยเหลือ พระผู้ทรงเอื้อเฟื้อ พระผู้ทรงอารี พระผู้ทรงประทานพรเสมอ
(Source category: บทอธิษฐานพื่อการเผยแพร่ศาสนา) (Bahaiprayers.net ID: 5713)</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
