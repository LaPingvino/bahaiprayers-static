<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานวันอัยยัมมีฮา on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A7%E0%B8%B1%E0%B8%99%E0%B8%AD%E0%B8%B1%E0%B8%A2%E0%B8%A2%E0%B8%B1%E0%B8%A1%E0%B8%A1%E0%B8%B5%E0%B8%AE%E0%B8%B2/</link>
    <description>Recent content in cat-บทอธิษฐานวันอัยยัมมีฮา on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%A7%E0%B8%B1%E0%B8%99%E0%B8%AD%E0%B8%B1%E0%B8%A2%E0%B8%A2%E0%B8%B1%E0%B8%A1%E0%B8%A1%E0%B8%B5%E0%B8%AE%E0%B8%B2/index.xml" rel="self" type="application/rss+xml" />
    <item>
      <title>Prayer bpn5750 in ภาษาไทย</title>
      <link>https://devotional.gq/prayer/unsorted/th/bpn5750/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5750/</guid>
      <description>##บทอธิษฐานวันอัยยัมมีฮา
วันอัยยัมมีฮาอยู่ระหว่างวันที่ 26 กุมภาพันธ์ ถึง 1 มีนาคม ควรเป็นวันสำหรับการเตรียมตัวถือศีลอด เป็นวันสำหรับการต้อนรับขับสู้ การกุศล และให้ของขวัญ ข้าแต่พระผู้เป็นเจ้า พระผู้เป็นอัคคี พระผู้เป็นแสงสว่างของข้าพเจ้า! วันที่พระองค์ให้ชื่อไว้ในคัมภีร์ว่าอัยยัมมีฮาได้เริ่มขึ้นแล้ว ข้าแต่พระผู้เป็นราชันแห่งนามทั้งหลาย และการถือศีลอดที่ปากกาอันประเสริฐสุดของพระองค์ได้บัญชาให้ทุกคนที่อยู่ในอาณาจักรของพระองค์ปฏิบัติ กำลังใกล้เข้ามา ข้าแต่พระผู้เป็นนายของข้าพเจ้า ข้าพเจ้าขอวิงวอนต่อวันเหล่านี้ ต่อทุกคนที่ยึดถือสายใยแห่งบัญญัติของพระองค์ในช่วงเวลานี้ และยึดถือศีลของพระองค์ ขอทรงให้วิญญาณทุกดวงได้อยู่ในอาณาบริเวณของราชสำนักของพระองค์ ในตำแหน่งที่ปรากฏวิภาจากพักตรากฤติของพระองค์ ข้าแต่พระผู้เป็นนายของข้าพเจ้า บุคคลเหล่านี้คือคนรับใช้ของพระองค์ ผู้ซึ่งไม่ถูกความใฝ่ต่ำชักจูงให้ละเลยพระธรรมที่พระองค์ลิขิตไว้ในคัมภีร์ พวกเขาน้อมคำนับศาสนาของพระองค์ รับคัมภีร์ของพระองค์ด้วยความมุ่งมั่นที่ก่อกำเนิดจากพระองค์ ปฏิบัติตามสิ่งที่พระองค์บัญญัติให้แก่พวกเขาและตัดสินใจประพฤติตนตามพระธรรมที่พระองค์ประทานมา ข้าแต่พระผู้เป็นนายของข้าพเจ้า พระองค์ทรงเห็นแล้วว่า พวกเขายอมรับสิ่งที่พระองค์เปิดเผยไว้ในคัมภีร์อย่างไร ข้าแต่พระผู้เป็นนายของข้าพเจ้า โปรดให้พวกเขาได้ดื่มสายธารแห่งนิรันดรกาลจากพระหัตถ์แห่งความกรุณาของพระองค์ โปรดลิขิตรางวัลให้แก่พวกเขาตามที่กำหนดไว้ให้ผู้ที่ดำดิ่งลงสู่มหาสมุทรอันเป็นที่สถิตของพระองค์ และได้รับอมฤตแห่งการเข้าเฝ้าพระองค์ ข้าแต่พระผู้เป็นจอมกษัตริย์ของกษัตริย์ทั้งหลาย พระผู้ทรงสงสารผู้ถูกกดขี่ ข้าพเจ้าขอวิงวอนพระองค์ ขอทรงบัญญัติสิ่งที่ดีงามในโลกนี้และโลกหน้าให้แก่พวกเขา ยิ่งกว่านั้นขอทรงลิขิตสิ่งที่ไม่มีประชาชนคนใดค้นพบให้แก่พวกเขา และโปรดนับพวกเขาเป็นพวกที่รายล้อมพระองค์ และอยู่รอบบัลลังก์ของพระองค์ในทุกภพ ความจริงแล้วพระองค์คือพระผู้ทรงมหิทธานุภาพ พระผู้ทรงรอบรู้ พระผู้ทรงทราบทุกอย่าง
(Source category: บทอธิษฐานวันอัยยัมมีฮา) (Bahaiprayers.net ID: 5750)</description>
    </item>
    
  </channel>
</rss>
