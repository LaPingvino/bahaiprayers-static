<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-ANEMBIAK on devotional.gq</title>
    <link>https://devotional.gq/tags/cat-anembiak/</link>
    <description>Recent content in cat-ANEMBIAK on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-anembiak/index.xml" rel="self" type="application/rss+xml" />
    <item>
      <title>Prayer bpn12619 in Iban</title>
      <link>https://devotional.gq/prayer/unsorted/iba/bpn12619/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12619/</guid>
      <description>O Nuan Tuhan ti nelap! Ari bingkai-langit pengingkas Nuan udah ngayanka bala semengat ti, indah enda baka bulan ti terang, mancharka penampak ba dunya ati enggau semengat, ngelengka diri empu ari penau dunya nyata tu lalu berumban nuju ngagai dunya pengidup ti selama ia. Ngena setitik ai ari tasik penelap pengerindu Nuan, Nuan udah ngamika kebun ati sida datai ke sida nyau pemadu segar sereta manding. Rengut pengudus ke penyerakup suchi Nuan udah ngerembai jauh, ngesuhka pemanis bau ia ba selampur dunya, ngasuh semua tempat di dunya tu ngaba laban bau angi ia.</description>
    </item>
    
    <item>
      <title>Prayer bpn12620 in Iban</title>
      <link>https://devotional.gq/prayer/unsorted/iba/bpn12620/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12620/</guid>
      <description>O Nuan Tuhan ti nelap! Enggau pengasih sikap sepasang sayap serega ngagai tiap anak biak ti baru ada tu, lalu beri sida pengering spiritual ngambika sida ulih terebai nengah langit ti nadai sekat lalu tau niki ngagai semua peninggi Perintah Abhá. O Tuhan! Keringka igi benih ti lembut tu ngambika tiap leka nyadi kayu ti lebat bebuah, galak sereta rinda. Asuh bala semengat tu menang nengah pemisa bala malikat serega Nuan, ngambika sida ulih ngalahka kuasa penyilap enggau pengelansang lalu ngarakka tikas kaul bekaban enggau lalau ba bala mensia; ngambika sida ulih, indah enda baka seput pengidup ba musim bungai, ngidup baru lalu ngeregaska kayu semengat mensia baka terutu ambun ti ngasuh padang ba endur nya gadung sereta ami.</description>
    </item>
    
    <item>
      <title>Prayer bpn12621 in Iban</title>
      <link>https://devotional.gq/prayer/unsorted/iba/bpn12621/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12621/</guid>
      <description>O Nuan Tuhan ti nelap! Sikap penetap serega ba anak indu tu ba perintah, lalu enggau pengasih bantu iya awakka iya tau mengkang teguh enggau tegap dalam Pengawa Nuan ngambika iya tau, baka burung bul bul di kebun bungai ros misteri, melandaika sada nyawa di Perintah Abhá dalam munyi ti pemadu manis, ari nya mai pengelantang ngagai semua. Gaga iya tinggi dalam raban anak indu ba perintah lalu asuh iya tulihka pengidup meruan selama ia.</description>
    </item>
    
    <item>
      <title>Prayer bpn12622 in Iban</title>
      <link>https://devotional.gq/prayer/unsorted/iba/bpn12622/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12622/</guid>
      <description>O Tuhan! Asuh anembiak tu terang, lalu chirika pemisi Nuan ba utai tempa ti seranta tu. Sikap ba iya penemu, lalu kemendarka pengering ti betambah ba iya tiap terebak-tawas lalu ibun iya dalam lindung jaga Nuan ngambika iya lepas ari penyilap, tau angkunka diri empu ngereja Pengawa Nuan, tau ngiring sida ti limpang, ngulu sida ti nadai daya, ngelepaska sida ti dikurung lalu ngerak sida ti nadai ibuh, awakka semua tau diberekat enggau pengingat sereta puji Nuan.</description>
    </item>
    
    <item>
      <title>Prayer bpn12623 in Iban</title>
      <link>https://devotional.gq/prayer/unsorted/iba/bpn12623/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12623/</guid>
      <description>Puji enggau mulia meh ngagai Nuan, O Tuhan Petara aku! Tu meh paung pilih ke udah ditanam Nuan ba padang pengerindu Nuan lalu udah ditupi ngena jari Tuhan Nuan. Nuan udah nata ia ngena ai ari telaga pengidup meruan ke anyut ari kebun Penyatu Nuan lalu Nuan udah ngasuh muahari penyiru pengasih Nuan nelesaika pengasih Nuan ba ia. Ia diatu udah tumbuh sereta mansang besai di baruh lindung berekat Nuan ke ayan ari Terebak-tawas ayu pengudus Nuan.</description>
    </item>
    
  </channel>
</rss>
