<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-प्रशंसा र कृतज्ञता on devotional.gq</title>
    <link>https://devotional.gq/tags/cat-%E0%A4%AA%E0%A5%8D%E0%A4%B0%E0%A4%B6%E0%A4%82%E0%A4%B8%E0%A4%BE-%E0%A4%B0-%E0%A4%95%E0%A5%83%E0%A4%A4%E0%A4%9C%E0%A5%8D%E0%A4%9E%E0%A4%A4%E0%A4%BE/</link>
    <description>Recent content in cat-प्रशंसा र कृतज्ञता on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%A4%AA%E0%A5%8D%E0%A4%B0%E0%A4%B6%E0%A4%82%E0%A4%B8%E0%A4%BE-%E0%A4%B0-%E0%A4%95%E0%A5%83%E0%A4%A4%E0%A4%9C%E0%A5%8D%E0%A4%9E%E0%A4%A4%E0%A4%BE/index.xml" rel="self" type="application/rss+xml" />
    <item>
      <title>Prayer bpn11141 in नेपाली</title>
      <link>https://devotional.gq/prayer/unsorted/ne/bpn11141/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11141/</guid>
      <description>हे मेरा ईश्वर ! सारा स्तुति तिम्रैहोस्, तिमी जो सारा आभा तथा वैभवका, महानता तथा गौरवका, सार्वभौमिकता तथा साम्राज्यका, उच्चता तथा अनुग्रहका, भय तथा शक्तिका स्रोत हौ । तिमी जसलाई चाहन्छौ उसलाई आफ्नो दिव्य महासागरतिर आकर्षित गर्दछौ, र जसलाई चाहन्छौ उसलाई आफ्नो अति प्राचीन नामलाई चिन्ने गौरव प्रदान गर्दछौ । स्वर्गलोक तथा भूलोकको कसैले पनि तिम्रो सर्वोच्च इच्छाको सामना गर्न सक्दैन । अनादिकालदेखि नै समस्त ब्रह्माण्डमा तिमीले आफ्नो शासन चलाइ आएका छौ र सारा सृजित वस्तुहरू माथि तिम्रो आधिपत्यलाई तिमीले अनन्तकालसम्म कायम नै राख्नेछौ । शक्तिशाली, अत्युच्च, सर्व–शक्तिमान्, सर्व–ज्ञानी तिमीबाहेक अन्य कोही ईश्वर छैन ।</description>
    </item>
    
    <item>
      <title>Prayer bpn11142 in नेपाली</title>
      <link>https://devotional.gq/prayer/unsorted/ne/bpn11142/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11142/</guid>
      <description>तिम्रो जय जय होस्, हे प्रभु, मेरा ईश्वर ! तिमी उही हौ जसलाई सबैले पूजा गर्दछन् र स्वयं कसैको पूजा गर्दैनौ, जो सबै वस्तुहरूका मालिक हौ तर कसैको सेवक होइनौ, जसलाई सबै कुराको ज्ञान छ तर स्वयं सबैबाट अज्ञात छौ । तिमीले आफुलाई मानिसहरू समक्ष प्रकट गराउने इच्छा गर्यौ; त्यसैले तिमीले आफ्नो एक शब्दको उच्चारणले सृष्टि संसारको उत्पत्ति गर्यौ र ब्रह्माण्डको निर्माण गर्यौ । निर्माणकर्ता, स्रष्टा, सर्व–शक्तिमान्, अति– शक्तिशाली तिमी बाहेक अन्य ईश्वर कोही छैन ।</description>
    </item>
    
    <item>
      <title>Prayer bpn11143 in नेपाली</title>
      <link>https://devotional.gq/prayer/unsorted/ne/bpn11143/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11143/</guid>
      <description>तिमी गौरवमय छौ हे प्रभु, मेरा ईश्वर ! म तिमीलाई कृतज्ञता ज्ञापन गर्दछु, किनकि तिमीले मलाई तिम्रो अवतार चिन्न सक्ने बनायौ, तिम्रा शत्रुहरूबाट टाढै राख्यौ, तिम्रा दिनहरूमा मेरा समक्ष तिनका कुकृत्यहरूको भण्डाफोर गरायौ र तिनीहरूबाट अलग गराएर मलाई तिम्रो दया र प्रचुर कृपातिर अग्रसर गरायौ । म तिमीलाई फेरि पनि धन्यवाद दिन्छु किनकि तिम्रो परम इच्छाको मेघबाट ममाथि वृष्टि गरायौ जसले गर्दा अविश्वासीहरूको भ्रमपूर्ण विवादहरू र नास्तिकहरूका कानेखुसीहरूबाट आफुलाई मुक्त राख्न, आफ्नो हृदयलाई पूरापूरा तिमीमा नै केन्द्रित गर्न र तिम्रो मखु मण्डलको ज्योतिलाई अस्वीकार गर्नेहरू देखि टाढै रहन म सक्षम भएको छु । म तिमीलाई थप धन्यवाद दिन्छु किनकि तिमीले मलाई तिम्रो प्रेममा अडिग रहन, तिम्रो प्रशंसाको बखान गर्न, तिम्रा सद्गुणहरूको स्तुति गर्न र तिम्रो कृपाको प्यालाबाट त्यो अमृत सेवन गर्न सक्ने बनायौ जुन समस्त दृश्य र अदृश्य वस्तुहरू भन्दा उत्तम छ ।</description>
    </item>
    
    <item>
      <title>Prayer bpn11144 in नेपाली</title>
      <link>https://devotional.gq/prayer/unsorted/ne/bpn11144/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11144/</guid>
      <description>अत्युच्च प्रभुको नाममा, तिमी प्रशंसित तथा गौरवान्वित छौ ! हे प्रभु, सर्व–शक्तिमान् ईश्वर ! तिमी जसको बुद्धिको सामु बुद्धिमान्हरू व्यर्थ र निष्फल हुन्छन्, जसको ज्ञानको सामु विद्वान्हरू आफ्नो अज्ञानता स्वीकार्द छन्, जसको शक्तिको सामु शक्तिशालीहरू शक्तिहीन देखिन्छन्, जसको समृद्धिको सामु धनीहरू आफ्नो निर्धनता प्रमाणित गर्दछन्, जसको प्रकाशको सामु ज्ञानीहरू अन्धकारमा बिलाउँछन्, जसको ज्ञान मन्दिरतिर सम्पूर्ण ज्ञानको सार फर्केका छन् र जसको उपस्थितिको आरक्ष वरिपरि सारा मानव–जातिका आत्मा परिक्रमा गर्दछन् ।</description>
    </item>
    
  </channel>
</rss>
