<!DOCTYPE html>
<html><head>
	<meta charset="utf-8">
	<title>devotional.gq - lang-mi</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-mi</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/mi/bpn10181/">Prayer bpn10181 in Māori</a></h2>
<p>*KIA KOTAHI TE TĀKINA I ROTO I TE RUA TEKAU *MĀ WHĀ HAORA, I TE RĀNUI
Tēnei ahau te whakaatu nei, E tōku Atua, Nāu ahau i hanga kia mōhio ahau ki a Koe, kia koropiko hoki ki a Koe. Ko tāku i tēnei wā he whakaatu i tōku kahakore, ināhoki ki Tōu kaha rawa, ki tōku rawakore, ā, ki Tōu whairawa. Kāore kau he Atua i tua atu i a Koe, te Pouāwhinai ngā Wā Mōrearea, te Matua-kore</p><hr />

<h2 class="list"><a href="../../prayer/unsorted/mi/bpn10182/">Prayer bpn10182 in Māori</a></h2>
<p>*KIA TĀKINA IA RĀ, I TE ATA, I TE RĀNUI, I TE AHIAHI PŌ
*Te tangata e hiahia ana ki te karakia, me horoi e ia ōna ringa, ā, i a ia e horoi ana ka mea ai a ia:
Whakakahangia tōku ringa e tōku Atua, ka hopu pai ai ia i Tāu Pukapuka ki te pūkaha e kore e whaimana ngā manotini o te ao ki runga i a ia.</p><hr />

<h2 class="list"><a href="../../prayer/unsorted/mi/bpn10183/">Prayer bpn10183 in Māori</a></h2>
<p>*KIA KOTAHI TE TĀKINA IA RUA TEKAU MĀ WHĀ HĀORA
*Ko ia e hiahia ana ki te taki i tēnei karakia, tukua ia kia tū, ka tahuri ki Te Atua, ā, i a ia e tū ana, tukua ia kia titiro whakatematau, whakatemaui, anō nei ia e tatari ana ki te whai tohu a tōna Ariki, te Tohu Atawhai Rawa, te Mākoha. Kātahi ia ka mea:
E ko Koe Te Ariki o ngā ingoa katoa me te Kaihanga o ngā rangi!</p><hr />

<h2 class="list"><a href="../../prayer/unsorted/mi/bpn10184/">Prayer bpn10184 in Māori</a></h2>
<p>Etōku Atua, tōku Ariki, te Whāinga o tōku kōingo! Tēnei, Tāu pononga, te kimi nei i te maru o Tōu tohu aroha, me te whakangā ki raro i te taumarumaru o Tōu atawhai, te inoi nei ki Tāu manaakitanga me Tāu tiakitanga. e inoi nei au, e tōku Ariki, mā Tōu mata tē moe ai, kia tiakina ōku whatu mai i te kite ake i tētahi atu i a Koe. Whakakahatia mai, ināhoki, ō rāua tirohanga kia āta kitea ai Ō tohu, kia mātai ai i te Pae o Tāu Whakakitenga.</p><hr />

<h2 class="list"><a href="../../prayer/unsorted/mi/bpn10185/">Prayer bpn10185 in Māori</a></h2>
<p>Kua whakaarahia nei ahau ki raro i Tāu maru, e tōku Atua, ā, he taunga nōna e kimi nei i taua wharau kia noho ia ki roto i te Piringa o Tāu maru me te Tūwatawata o Tāu karo. Kia tahuna mai Tōu Māramatanga, e tōku Ariki, ki roto ki tōku hinengaro, whatumanawa hoki, ki ngā mīharo o te Rā o Tāu Whakakitenga, me rite pū ki te tahuna o tōku kikokiko ki ngā hihi o te awatea mai i tō manako.</p><hr />

<h2 class="list"><a href="../../prayer/unsorted/mi/bpn10186/">Prayer bpn10186 in Māori</a></h2>
<p>*Ki a koe e rapu nei i te Pono! Mēnā koe e hiahia ana mā Te Atua tō mata e whakakite me koropiko atu, me inoi atu, me tuku atu i tōu reo ki a Ia i te waenganui pō, me kī:
Ete Ariki, kua anga kē atu tōku mata ki Tōu aroaro, a, kua ruku kē atu ahau ki te moana o Tōu Aroha. e te Ariki whakamāramatia tōku pōuritanga ki Tōu rama, ā, whakakoangia ahau</p><hr />

<h2 class="list"><a href="../../prayer/unsorted/mi/bpn10187/">Prayer bpn10187 in Māori</a></h2>
<p>E Koe, Nōu te kanohi te whāinga o tōku kōingo, Nōu te ātaahua, tōku piringa, Nōu te kāinga, tōku whāinga, Nōu te korōria, tōku tūmanako, Nōu anō te manaakitanga, tōku hoa piritata, Nōu hoki te aroha tōku pūtaketanga, Nōu anō te kōrero, tōku oranga ngākau, Nōu rā te tatanga mai, tōku Tōmina, Nōu te pātata, tōku tino pīrangi, tōku taumata tiketike, tēnei ahau te inoi nei ki a Koe kia kaua ēnei tūāhua e tātāwhia atu i ahau Nāu i tuku ki ngā kōwhiringa o waenga i Āu pononga.</p><hr />

<h2 class="list"><a href="../../prayer/unsorted/mi/bpn10188/">Prayer bpn10188 in Māori</a></h2>
<p>E Tōku Atua, tōku Pūaroha, tōku Kīngi, tōku Tōmina! Mā tēwhea arero e kawe āku whakamoemiti ki a Koe? Kīhai ahau i whakarongo, Nāu ahau i whakaara. I tahuri atu ahau i a Koe, Nā Tāu tohu atawhai ahau i tino āwhina ai ki te tahuri ki a Koe. Anō nei ahau he mea tūpāpaku kau. Nāu ahau i whakaora ki te waiora. Anō nei ahau he mea memenge kau. Nāu ahau i whakaora ki te awa tapu o Tāu kupu, he mea tere mai i te Pene o te Whai Tohu Atawhai -Katoa.</p><hr />

<h2 class="list"><a href="../../prayer/unsorted/mi/bpn10189/">Prayer bpn10189 in Māori</a></h2>
<p>Kī atu: Ko Te Atua ko Ia te whakatutukinga o ngā mea katoa o runga o ngā mea katoa, kāhore hoki tētahi mea o ngā rangi o te whenua e ea i tētahi o tua atu i Te Atua. Tūturu, ko Ia ki a Ia tonu, te Poumātau, te Pouwhakaora, te Kaha Rawa.
(Source category: MŌ TE ĀWHINA ME TE MANAAKI) (Bahaiprayers.net ID: 10189)</p><hr />

<h2 class="list"><a href="../../prayer/unsorted/mi/bpn10190/">Prayer bpn10190 in Māori</a></h2>
<p>E te Atua Manaaki. Ko tēnei huihuinga ko Ōu hoa kua aukumea ki tō ātaahua, kua tahuna ki te ahi o Tōu aroha. Takahurihia ēnei wairua ora kia anahera o te rangi. whakaorangia rātou mā te hā o Tōu Wairua Tapu, tukua ki a rātou he arero miere, he manawa nui, uwhia ki runga ki a rātou te kaha o runga rawa me te āhei tohu aroha, whakaritea mai ko rātou nei ngā kaitautoko i te kotahitanga o te ira tangata me te pūtake o te aroha me te hūmārire o te ao o te ira tangata, kia whakakorehia ai te pōuri mōrearea o te whakaparahako kūware ki te rama o te Rā o te Pono, ka ngiha ai tēnei ao pāpōuri, ka mau ai i tēnei ao kikokiko ngā hihi o te ao wairua, ka tūhonotia ai ēnei tae rerekē, tae tokomaha kia kotahi, ā, ka ara ake ai ko te waiata o te whakamihi ki te kīngitanga o Tō atuatanga.</p><hr />

<h2 class="list"><a href="../../prayer/unsorted/mi/bpn10191/">Prayer bpn10191 in Māori</a></h2>
<p>*(Ko te Karakia mō te Hunga Mate anahe te karakia me whakatātaki ki te whakaminenga; me whakatātaki e tētahi kaiwhakapono, ka tū, ka hū katoa te whakaminenga. Nā Bahá’u’lláh te whakamārama he ritenga nō tēnei inoi kia tekau mā rima tau neke atu te tūpāpaku, kia karakiatia mō mua noa o te tukunga kia tāpuketia, kāore hoki he tahuri ki Qiblih i a ia e karakiatia ana. Ka kotahi te whakatātakitanga “Alláh-u-Abhá”; kātahi te tuatahi o ngā whiti e ono ka tekau mā iwa ngā karakiatanga.</p><hr />

<h2 class="list"><a href="../../prayer/unsorted/mi/bpn10192/">Prayer bpn10192 in Māori</a></h2>
<p>Ko Ia Te Atua, korōria ki a Ia, ko Ia Te Ariki o te aroha me te tōnui!
Whaikorōria ki a Koe, e Koe, e tōku Atua, Te Atua Kaha Rawa. Tēnei ahau te whakaatu i Tō kaha rawa me Tō āhei nui, ki Tōu tino rangatiratanga me Tō tohu pourauaroha- ngākau māhaki, ki Tō atawhai, ki Tō mana, ki te kotahitanga o Tō Mauri, o Tōu Iho. Tō tapu, korōria hoki o runga o te ao tūroa, o ō ngā mea katoa hoki o reira.</p><hr />

<h2 class="list"><a href="../../prayer/unsorted/mi/bpn10193/">Prayer bpn10193 in Māori</a></h2>
<p>Kei tōku Atua! e Koe te poumuru i te hara te kaituku i ngā tākoha, te kaiwhakaora o ngā mate!
Tūturu, ko tāku inoi ki a Koe kia murua ngā hara o te hunga kua whakarere i te kākahu kikokiko kua piki ake ki te ao wairua.
Kei tōku Atua! Kia horoia rātou i ngā hara, kia mahea ō rātou pōkē, kia tahurihia tō rātou pōuriuri ki te māramarama. Meinga rātou kia uru ki roto ki te kāri o te harakoa, horoia rātou ki te wai parakore, tukua rātou kia kite i Ō ahurei i runga o te maunga teitei rawa.</p><hr />

<h2 class="list"><a href="../../prayer/unsorted/mi/bpn10194/">Prayer bpn10194 in Māori</a></h2>
<p>E Te Ariki, e ko Koe Nāu te tohu aroha e karapoti nei i te katoa, Nāu te murunga hara mārama pai, Nāu te whakahirahira, Nāu te murunga hara me te manakitanga ki te katoa, me ngā rama o Tāna murunga hara he mea tuku ki te ao katoa! e Te Ariki o te Korōria! Tēnei ahau te kaha inoi atu nei ki a Koe me te whiu roimata kia ūwhia tāu hāwini, kua piki ake nei ki a Koe, ko ngā tirohanga mai i te whatu o Tāu tohu atawhai.</p><hr />

<h2 class="list"><a href="../../prayer/unsorted/mi/bpn10195/">Prayer bpn10195 in Māori</a></h2>
<p>Korōria ki a Koe, E Te Ariki tōku Atua! Ko Koe tēnā Nāu te ahi i ngiha ai kia mura mai ngā manawa o te hunga e mōhio ana ki Tāu kotahitanga; nā ngā hahanatanga o Tōu mata i mārama ai ngā kanohi o te hunga kua tata ki Tō kōti. Te hōrapa hoki e tōku Atua, o te awa o Tāu Matatau! Te reka hoki e tōku Kōingo, o te wharanga, nā tōku aroha ki a Koe, me te take o Tāu rēhia, i pāngia ai ahau ki ngā rāti o te hunga mahi kino!</p><hr />

<h2 class="list"><a href="../../prayer/unsorted/mi/bpn10196/">Prayer bpn10196 in Māori</a></h2>
<p>Korōria ki a Koe, E Te Ariki tōku Atua! Ko Koe rā Ia Nāna ngā mea katoa i hanga mā te kupu o Tāu i hiahia ai, te orokohanganga katoa i puta ai mā te mana o Tōu tino rangatiratanga mananui. Ko ngā tāngata whaikaha nui kua whakaititia i mua i ngā whakakitenga o Tōu korōria, ā ko rātou e whaingoi ana kua kūnāwiri i te kitenga i ngā taunakitanga o Tōu kaha rawa.</p><hr />

<h2 class="list"><a href="../../prayer/unsorted/mi/bpn10197/">Prayer bpn10197 in Māori</a></h2>
<p>E Te Atua! Ko ngā whakawaitanga Nāu i tuku mai he pani ki ngā hakihaki o te katoa e koropiko ana ki Tāu e hiahia ai; ko te maharatanga i a Koe he rongoā mō ngā manawa o te iwi kua whakatata ki Tāu kōti; ko te pātata ki a Koe te oranga tūturu o Āu ipo; Ko Tō Aroaro e kōingotia ana e te iwi e kaimomotu ana kia kite i Tōu kanohi; ko te matara mai i a Koe he autō ki te iwi kua whakanui i Tōu kotahitanga, ko te tauwehenga i a Koe te hemotanga o te iwi e mōhio ana ki Tō pono!</p><hr />

<h2 class="list"><a href="../../prayer/unsorted/mi/bpn10198/">Prayer bpn10198 in Māori</a></h2>
<p>Korōria ki a Koe, E tōku Atua! Ko tētahi o Āu hāwini, i whakapono ki a Koe me Āu tohu, kua puta ki raro o te ataata o te rākau o Tō kotahitanga. Tukua ia kia inu, e tōku Atua, mā Tōu Ingoa, i te Mea Whaitinana, Mea Ngaro hoki, o Tāu Waina hirahira kua hīratia ka wātea ai ia mai i tōna ake tuakiri, ka meinga ai a ia kia piripono katoa ki Tōu whakamaumaharatanga, me te wetewetea mai i tētahi i tua atu i a Koe.</p><hr />

<h2 class="list"><a href="../../prayer/unsorted/mi/bpn10199/">Prayer bpn10199 in Māori</a></h2>
<p>E tōku Ariki, tōku Tōmina! Tauhoatia mai ahau me taku kaha moke, haere ngātahi mai ki tōku manenetanga. Tangohia taku pāpōuri. Meinga ahau kia piripono ki Tō ātaahua. Unuhia ahau mai i te katoa i tua atu i a Koe. Autōhia ahau mā Ōu kakara o te taputanga. Meinga ahau kia noho ki Tōu Kīngitanga ki a rātou kua tauwehea ki te katoa i tua atu i a Koe, rātou e minaka ana ki te whakarato i Tōu aroaro tapu, rātou e kaha ana ki te tū ki te mahi mō Tō Kaupapa.</p><hr />

<h2 class="list"><a href="../../prayer/unsorted/mi/bpn10200/">Prayer bpn10200 in Māori</a></h2>
<p>Tōku Ariki! Tōku Ariki! e whakahōnore ana ahau i a Koe, e tuku whakamoemiti ana ki Tāu i hōmai ki Tō hāwini, ki Tō mōkai, me te inoi, te tuohu nei ki a Koe, te take, Nāu ia i arataki pū ki Tāu kīngitanga mārama, Nāu hoki ia i rongo ai i Tāu karanga whaikororia mai i te ao kikokiko, i kite ai hoki i Āu tohu e taunaki nei i te whakakitenga o Tāu kīngitanga o runga rawa o ngā mea katoa.</p><hr />

<h2 class="list"><a href="../../prayer/unsorted/mi/bpn10201/">Prayer bpn10201 in Māori</a></h2>
<p>E Koe te Ariki ngākau māhaki! Tukua mai koa ētahi parirau e rua mai i te rangi ki tēnā ki tēnā o ēnei pīrere, me te mana wairua e taea ai e rātou te topa mā tēnei wāteatanga mutungakore ka hōkā ai ki ngā tiketike o te Kīngitanga Abhá. e Te Ariki! Whakakahangia ēnei pihipihinga kōpīpī kia tupu katoa hei rākau whaihua, makuru, huākumu hoki. Meinga ēnei wairua ora kia wikitōria mā te mana nui o Āu tini o te rangi, kia taea ai e rātou te kōnatu i ngā hōia o te hē me te kūware, kia horahia te kara o te hoahoatanga me te aratakitanga i waenga o te iwi: kia taea ai e rātou, anō nei he hau angiangi o te koanga, te whakaora me te whakakipakipa i ngā rākau o ngā wairua ora kia rite hoki ki ngā kōuaua o te kōanga e kākāriki, e makuru ai ngā pārae o taua rohe.</p><hr />

<h2 class="list"><a href="../../prayer/unsorted/mi/bpn10202/">Prayer bpn10202 in Māori</a></h2>
<p>E Koe te Ariki ngākau māhaki! Tukua mai te tautoko o te rangi ki runga ki tēnei tamāhine o te kīngitanga, āwhinatia mai koa kia noho pūmau, piripono ki Tō Kaupapa ka taea ai e ia, anō nei ko ia tētahi manu reo āwenewene o te māra rōhi o ngā pōhewa, te wheko puoro me te hā mīharo ki te Kingitanga Abhá, he kawe harakoa ki te katoa. Meinga ia kia whaikorōria ki waenga o ngā tāmāhine o te kīngitanga, whakaaheitia ia kia whiwhi i te ora mutungakore.</p><hr />

<h2 class="list"><a href="../../prayer/unsorted/mi/bpn10203/">Prayer bpn10203 in Māori</a></h2>
<p>E Te Ariki! Meinga tēnei taiohi kia kōpura, hōmai rā Tāu manaaki ki runga ki tēnei kīrehe rawakore. Tukua mai te māturanga ki runga i a ia, kia whaikaha anō i te pūao o te atatū, tiakina hoki ia i te ataata o Tāu maru kia wātea ia mai i te hē, ka piripono ai ia ki te ponongatanga ki Tō Kaupapa, ka arataki ai ia i te hunga pōrori, ka ārahi ai i te taitaiā, whakawātea i te mauhere, whakaara hoki i te arokore, ka whakapaingia ai te katoa ki Tōu maumahara, korōria hoki.</p><hr />

<h2 class="list"><a href="../../prayer/unsorted/mi/bpn10204/">Prayer bpn10204 in Māori</a></h2>
<p>Korōria me te whakamoemiti ki a Koe, e Te Ariki tōku Atua! He pihinga papai tēnei kua tōkia ki ngā māra o Tōu aroha kua whāngaia hoki ki ngā ringaringa o Tōu Arikitanga. Nāu ia i tāuwhitia ki te puna o te oranga mutungakore i kōhuhū mai i ngā māra o Tāu kotahitanga, ā, Nāu ngā kapua o Tōu tohu atawhai pūhou i kōuaua i Āu manako ki runga i a ia.</p><hr />

<h2 class="list"><a href="../../prayer/unsorted/mi/bpn10205/">Prayer bpn10205 in Māori</a></h2>
<p>*Ko Huqúqu’lláh tētahi tino ture. Mā tēnā mā tēnā tēnei tukunga nō te mea he mātāpuna o te tohu aroha, o te tōnui, o te pai katoa, He takoha e noho ai ki ia wairua ora ki ia ao a Te Atua, te Pouwhiwhi- Katoa, te Whairawanui- Katoa.
Whakanui akehia ai Koe, e Te Ariki o te orokohanganga katoa, kia tahuri ngā mea katoa ki Tō Kotahi. Ki aku arero ā-kikokiko, ā-wairua, ko taku whakaaturanga kua whaitinana Koe, kua whakakitea, kua tukua iho Āu tohu, kua whakatātakina Āu whakaaturanga.</p><hr />

<h2 class="list"><a href="../../prayer/unsorted/mi/bpn10206/">Prayer bpn10206 in Māori</a></h2>
<p>E te Ariki, tōku Atua! Ko ia nei tētahi tamaiti i puta mai i ngā hūhā o tētahi o Āu pononga, Nāu i tukua mai ai tētahi tūranga nui ki ngā Pukatuhi o Tō ture mutungakore ki Ngā Pukapuka o Tō hiahia.
Tēnei ahau te inoi nei ki a Koe mā Tōu ingoa, e taea ai e te katoa te whakawhiwhia ki tāna e hiahia ai, kia tukua te tauranga e te tamaiti nei te wairua ora pakari ake ki waenga o Āu pononga; kia puta mārama ai a ia ki te mananui o Tōu ingoa, kia taea ai e ia te whākī i Tōu korōria, kia tahuri ai tōna kanohi ki a Koe, me te pātata atu ki a Koe.</p><hr />

<h2 class="list"><a href="../../prayer/unsorted/mi/bpn10207/">Prayer bpn10207 in Māori</a></h2>
<p>E Te Atua! Whakaakona ēnei tamariki. Ko aua tamariki nei ngā tupunga o Tāu māra, ngā pūāwai o Tāu raorao, ngā rōhi o Tāu kāri. Tukua Tō ua kia heke ki runga i a rātou; kia whiti te Rā o Tūturutanga ki runga ki a rātou me Tōu aroha. Kia whaiora ai rātou i tō hau angiangi kia whakaakona ai rātou, kia tupu, kia pūāwai, kia puta ki te ātaahua nui whakahirahira.</p><hr />

<h2 class="list"><a href="../../prayer/unsorted/mi/bpn10208/">Prayer bpn10208 in Māori</a></h2>
<p>E Te Atua, ārahina ahau, tiakina mai, kia meinga ahau hei rama pīataata, hei whetū tīramarama. Ko Koe te Mananui me te Pūkaha.
(Source category: MŌ TE HUNGA TAMARIKI) (Bahaiprayers.net ID: 10208)</p><hr />

<h2 class="list"><a href="../../prayer/unsorted/mi/bpn10209/">Prayer bpn10209 in Māori</a></h2>
<p>E Te Ariki! Meinga ēnei tamariki hei hua papai. Tukua rātou kia tupu, kia puāwai ki te Māra o Tāu Kawenata, ūwhia hoki te kaha mohou me te ātaahua mā te tātā mai i ngā kapua o te Kīngitanga korōria-katoa.
E Koe te Ariki ngākau māhaki! He tamaiti noa iho ahau, kia whakanuia ahau mā te tuku kia uru ahau ki te kīngitanga. Nō te whenua ahau, meinga ahau mō te rangi; nō raro nei ahau, mō runga kē ahau whai wāhi ai; e pāpōuri ana, tukua ahau kia hākoakoa; nō te kikokiko, meinga ahau mō te wairua, ā, tukua hoki māku Āu rohenga mutungakore e whakatinana.</p><hr />

<h2 class="list"><a href="../../prayer/unsorted/mi/bpn10210/">Prayer bpn10210 in Māori</a></h2>
<p>Ko Ia Te Atua! e Te Atua, tōku Atua! Tukua mai ki ahau te manawa parakore, he ōrite ki te poe.
(Source category: MŌ TE HUNGA TAMARIKI) (Bahaiprayers.net ID: 10210)</p><hr />

<h2 class="list"><a href="../../prayer/unsorted/mi/bpn10211/">Prayer bpn10211 in Māori</a></h2>
<p>E Te Ariki! He tamaiti noa iho au; tukua ahau kia tupu i raro o te ataata o Tōu kaingākau-nui. He kākano kau; meinga ahau kia whāngaia ki ngā uatātā mai i ngā kapua o Tāu manaaki. He pihinga noa iho ahau o te māra o te aroha; meinga ahau kia tupu kia puāwai. Ko Koe te Mananui me te Pūkaha, ā, ko Koe te Rauaroha-Katoa, te Mōhio-Katoa, te Kite-Katoa.</p><hr />

<h2 class="list"><a href="../../prayer/unsorted/mi/bpn10212/">Prayer bpn10212 in Māori</a></h2>
<p>E Koe te Āriki korōria tonu! Meinga tēnei hāwini iti Nāu kia whakapaingia kia harikoa; kia whakaahurutia ki te aroaro o Tōu kotahitanga, kia inu mai i te kapu o Tōu aroha ka whakakiia ai ia ki te mataora me te manawarū ka tūringiringitia ai ngā tīare kakara pū. Ko Koe te Mananui me te Pūkaha, ā, ko Koe te Mōhio-Katoa, te Kite-Katoa.
(Source category: MŌ TE HUNGA TAMARIKI) (Bahaiprayers.net ID: 10212)</p><hr />

<h2 class="list"><a href="../../prayer/unsorted/mi/bpn10213/">Prayer bpn10213 in Māori</a></h2>
<p>E Koe Te Ariki ngākau māhaki! Nāu te katoa o te ira tangata i hanga mai i te pakiaka kotahi. Nāu i whakatātaki me noho katoa ki te kāinga kotahi. Ki mua o Tōu Aroaro Tapu, he pononga katoa Nāu; kei raro o Tōu Tāpenakara te katoa o te ao tangata; kua mene katoa mai ki Tāu Tēpu o te Whairawa, kua whakamāramatia katoatia mā te rama o Tōu Manaakitanga.</p><hr />

<h2 class="list"><a href="../../prayer/unsorted/mi/bpn10214/">Prayer bpn10214 in Māori</a></h2>
<p>E Te Atua e Koe, Nāu Tōu ātaahua i maka ki runga o ngā tūturutanga whakaharahara o te tangata, te waiho ki runga ki a rātou ngā rama muramura o te mātauranga me te tohutohu. Nāu rātou i kōwhirihia ai mai i ngā ōrokohanganga katoa ki tēnei aroha whakahirahira, Nāu rātou i kōpakina ai ki ngā mea katoa kia mōhio ai rātou ki te tino mauri o roto, kia whakaaturia ai ō rātou pohewa, te kukume i a rātou mai i te pōuritanga ki te ao mārama!</p><hr />

<h2 class="list"><a href="../../prayer/unsorted/mi/bpn10215/">Prayer bpn10215 in Māori</a></h2>
<p>Ko Ia ko Koe, e tōku Atua, Mā Ōu ingoa te hunga e māuiuingia ana me te hunga e matengia ana e whakaora, te hunga hiainu e whai wai, te hunga manawapā e whakangā, te hunga matawhawhati e whai arataki, te hunga whakahaurarotia e whaikorōria, te hunga pōhara e whairawa, te hunga kūware e whakamātautia, te hunga pāpōuri e whakaharikoatia, te hunga māeke e whakamahanatia, ā, ko te hunga e pēpehitia ana e whakahikitia.</p><hr />

<h2 class="list"><a href="../../prayer/unsorted/mi/bpn10216/">Prayer bpn10216 in Māori</a></h2>
<p>Korōria ki a Koe , E Te Ariki tōku Atua! Tukua mai koa ki tēnei pōtiki kia whāngaia mai i te uma o Tōu tohu atawhai, manaakitanga aroha hoki, me te whāngaia ki ngā hua o Āu rākau o te rangi. Kaua ia e tukua kia poipoia e tētehi atu i a Koe, ināhoki ko Koe, ki Tāu ake, nā te kaha o Tāu mana motuhake, Nāu ia i hanga, i karanga ki te ao-mārama.</p><hr />

<h2 class="list"><a href="../../prayer/unsorted/mi/bpn10217/">Prayer bpn10217 in Māori</a></h2>
<p>E Koe Te Ariki kotahi tonu! Tukua tēnei kōhungahunga kia ngote ki te ū o Tāu kaingākaunui, tiakina rā ia ki te kōhanga o Tāu piringa maru, inā, tukua ia kia whakatupuria ki ngā ringa o Tōu ngākau māhaki.
(Source category: MŌ TE KŌHUNGAHUNGA) (Bahaiprayers.net ID: 10217)</p><hr />

<h2 class="list"><a href="../../prayer/unsorted/mi/bpn10218/">Prayer bpn10218 in Māori</a></h2>
<p>E Te Atua! Whakatupuria tēnei pēpē ki te uma o Tōu aroha, whāngotehia ki te ū o Tāu Manaaki. Kia tīmatatia tēnei tupunga mata ki te māra rōhi o Tōu aroha, āwhinatia hoki ia kia tupu mā ngā kōpatapata o Āu rawa nui. Meinga ia hei tama o te kīngitanga, ārahina ki Tōu mananui i te rangi. He pūkaha Koe, he atawhai, ko Koe hoki te Poutuku, te Marere, te Ariki o te tōnui pahika.</p><hr />

<h2 class="list"><a href="../../prayer/unsorted/mi/bpn10219/">Prayer bpn10219 in Māori</a></h2>
<p>E tōku Atua! e tōku Atua! Whakakotahitia ngā ngākau o Āu pononga, whakaaturia mai ki a rātou ko Tō pūtake tapu. Mā rātou Ōu ture e whai, me noho hoki rātou i raro i Tō kawenata. Āwhinatia mai rātou e Te Atua i ā rātou whakamātau, tukua mai hoki ki a rātou te kaha e tūmau ai rātou ki a Koe. e Te Atua! Kaua rā e waiho rātou ki a rātou anō, engari aratakina mai ō rātou tapuwae mā te māramatanga o te mātauranga, ā, kia harakoa ō rātou ngākau ki Tōu aroha.</p><hr />

<h2 class="list"><a href="../../prayer/unsorted/mi/bpn10220/">Prayer bpn10220 in Māori</a></h2>
<p>E tōku Atua! e tōku Atua! Tūturu, tāku karanga ki a Koe me tāku inoi ki mua i Tōu aroaro kia tukua mai Ōu tohu aroha ki runga ki ēnei wairua ora. Whakamotuhakehia rātou ki Tāu manako me Tāu pono.
E Te Ariki! Whakakotahitia, heretahitia hoki ngā ngākau, ka honoa pai ai ngā wairua ora katoa, ka whakaharikoatia ai ngā wairua ki ngā tohu o Tōu tapu me Tōu kotahitanga. e Te Ariki!</p><hr />

<h2 class="list"><a href="../../prayer/unsorted/mi/bpn10221/">Prayer bpn10221 in Māori</a></h2>
<p>*Kei te Kitáb-i-Aqdas te kōrero: “Ko tā mātou kupu ki a koutou kia tuku inoi, kia korekai mai i te tīmatatanga o te pakeketanga (15 ngā tau); nā Te Atua tēnei kupu, ko tōu Ariki, te Ariki o ō mātua tūpuna … ēngari mō te tangata e hāereere ana, te hunga e māuiui ana, te wahine hapū, whāngote kōhungahunga ana rānei … Kaua e kai, kaua e inu mai i te whitinga mai o te rā ki tōna tōremitanga, kia mataara kei haukotia koe e hiahia mai i te whai tohu kua tuhia ki te Pukapuka.</p><hr />

<h2 class="list"><a href="../../prayer/unsorted/mi/bpn10222/">Prayer bpn10222 in Māori</a></h2>
<p>*“Ko te mārena Bahá’i he kotahitanga me te whakaipo mahana o waenga o te tokorua. Heoti noa me āta mahi, me mārama pai rāua ki ō rāua ake tūāhuatanga. Ko te hononga mutungakore me here ki te kawenata mauroa, ko tāna he poipoi i te āhuru o te whakahoatanga me te kotahitanga kia taea ai te oranga mutungakore.” *—‘Abdu’l-Bahá
*Ko te oati o te mārena, inā, ko ngā whiti hei whakapuakī mā ngā hoa mārena ki mua i te aroaro o ētehi kaiwhakaatu e rua neke atu kua whakaaetia e Te Huinga Wairua, ko ērā, kei te Kitáb-i-Aqdas (Te Pukapuka Tapu Rawa):</p><hr />

<h2 class="list"><a href="../../prayer/unsorted/mi/bpn10223/">Prayer bpn10223 in Māori</a></h2>
<p>E Koe Te Kaharawa! He tangata hara ahau, engari ko Koe te Poumurunga Hara! He nui aku poka tata, engari ko Koe te Mea Mākoha! Kei roto ahau i te pōuri o te hē, engari ko Koe te Rama o te Wete Hara!
Nō reira e Koe, Te Atua Atawhai, wetekina āku hara, tukua mai Ō Atawhai, whakarapaina aku hē, hōmai ki a ahau tētahi maru, rūmakina ahau ki te Puna o Tōu Hūmarire whakaorangia mai hoki ahau i ngā māuiuitanga me ngā tahumaero.</p><hr />

<h2 class="list"><a href="../../prayer/unsorted/mi/bpn10224/">Prayer bpn10224 in Māori</a></h2>
<p>Ete Ariki murunga hara! Ko Koe te piringa o te katoa o Ōu pononga. e mōhio ana Koe ki ngā mea muna, ki ngā mea katoa hoki. He ngoikore mātou katoa, ko Koe te Mananui, te Kaha Rawa. He hunga hara mātou katoa, ko Koe te Poumuru i te hara, te Tohu Atawhai, te Mākoha. e Te Ariki! Kaua ō mātou ngoikore e tirohia. Mā Tōu atawhai me Tōu tōnui mātou e taurimatia ai.</p><hr />

<h2 class="list"><a href="../../prayer/unsorted/mi/bpn10225/">Prayer bpn10225 in Māori</a></h2>
<p>E Koe ko Tāū pātata mai te kōingo o tōku ngākau, ko Tāu noho mai tōku tūmanako, ko Tāu kōti o te korōria tāku whāinga, ko Tōu ingoa tōku whakaoranga, ko Tōu aroha te hahanatanga o tōku whatumanawa, ko te koropiko ki a Koe tāku whainga matua! e inoi nei ahau ki a Koe mā Tōu ingoa, Nāna te whakaahei i a rātou te tuohu nei ki a Koe kia topa rātou ki ngā taumata o te mātau ki a Koe Nāu hoki te whakakaha i a rātou e koropiko nā ki a Koe kia ekea e rātou ngā takiwā o te kōti o Āu tākohatanga tapu, e āwhina ai i ahau te tahuri i tōku kanohi ki Tōu nā kanohi, kia pūmau aku karu ki a Koe, ki te kōrero hoki i Tōu korōria.</p><hr />

<h2 class="list"><a href="../../prayer/unsorted/mi/bpn10226/">Prayer bpn10226 in Māori</a></h2>
<p>Whakakorōriatia ana, whakamoemititia ana ko Koe e Te Atua! Tukua mai kia horo te rā o te whakaekenga ki Tōu aroaro tapu. Whakaharikoangia ō mātou ngākau ki te kaha o Tōu aroha, o Tāu manako, ā, tukua mai ki a mātou te manawanui e taea ai e mātou te koropiko ki Tāu e Hiahia ai, ki Tāu e Kī ai. Tūturu, ko Tāu māramatanga ia te tauawhia o ngā mea katoa Nāu i hanga, ā, Māu e hanga, ā, ko Tōu kaha o runga rawa tērā te whiti ake ki Tāu i karanga ai, e karanga ai rānei kia hangangia.</p><hr />

<h2 class="list"><a href="../../prayer/unsorted/mi/bpn10227/">Prayer bpn10227 in Māori</a></h2>
<p>E Te Ariki tōku Atua! Āwhinatia mai ngā tau o Tōu ate kia pūmau ki Tō Whakapono, kia hīkoitia Āu ara, kia manawanui ki Tō Kaupapa. Tukua mai ki a rātou Tō atawhai kia taea ai te haukoti i ngā whakaekenga o te kaiponu me te manawawera, te whai hoki i te rama o te aratakinga tapu. Ko Koe te Pūkaha, te Tohu Tūpore, te Kotahi Tonu, te Poutuku, te Mākoha, te Kaharawa, te Whairawanui-Katoa.</p><hr />

<h2 class="list"><a href="../../prayer/unsorted/mi/bpn10228/">Prayer bpn10228 in Māori</a></h2>
<p>E Te Atua, me te Atua o ngā Ingoa katoa, me te Kaihanga o ngā rangi! Ko tāku inoi mā Tōu Ingoa ko Ia te Rā o Tōu pūkaha me te Whitinga o Tōu mana Nāna i whakatinana, Māna hoki e terea ai ngā mea mārō katoa i hangaia, ngā tūpāpaku katoa i whakaoratia, me ngā wairua oreore i tautokona – ko tāku inoi ki a Koe tukua kia whakarērēa e ahau ngā here katoa ki tētehi i tua atu i a Koe, kia whāia e ahau Tō Kaupapa, kia manako ki Tāu i manako ai mā te mana o Tōu tino rangatiratanga, kia mahi hoki i te harikoa o Tāu e Hiahia ai.</p><hr />

<h2 class="list"><a href="../../prayer/unsorted/mi/bpn10229/">Prayer bpn10229 in Māori</a></h2>
<p>*Katoa o ngā hoa o Te Atua &hellip; me tākoha ki tāna e āhei ai, ahakoa pēhea te iti, te nui rānei. Kāore Te Atua e whakatoimaha i te wairua ora kia pā te raruraru ki a ia. Me tuku aua tākoha mai i ngā pokapū katoa, mai i ngā kaiwhakapono katoa &hellip; E Ngā Hoa o Te Atua! Me mārama, me tau rā anō mā te takoto o ō koutou tākoha, o ō koutou ahuwhenua, o ō koutou ahumahi, o ō koutou tauhokohoko koutou e whakapaingia ai ki te tōnui rawa.</p><hr />

<h2 class="list"><a href="../../prayer/unsorted/mi/bpn10230/">Prayer bpn10230 in Māori</a></h2>
<p>*Ka uru ana koe ki roto o te whare kaunihera, whakatātakina tēnei inoi ki te manawa kakapa, te aroha o Te Atua, me te arero harakore i tua atu o te katoa ēngari mō Tōna maumaharatanga, ka tau mārire ai te āwhina a Te Pūkaha-Katoa kia ekea e koe te taumata tonu o te wikitōria.
E Te Atua, tōku Atua! Ko mātou he pononga Nāu kua tahuri me te piripono ki Tōu kanohi tapu, kua wetekina mai i te katoa i tua atu i a Koe ki tēnei Rā korōria.</p><hr />

<h2 class="list"><a href="../../prayer/unsorted/mi/bpn10231/">Prayer bpn10231 in Māori</a></h2>
<p>Ko Ia te Mākoha, te Whairawanui-Katoa! e Te Atua, tōku Atua! Ko Koe e kite nei i ahau, e mōhio nei ki ahau; ko Koe tōku Piringa, tōku Whanga. Kāore he kimihanga āku i tua atu i a Koe; kāore he ara hei takahitanga māku tua atu i Tōu aroha. Mai i te pōuriuri, pōkerekere o te takarure, ka tahuri tōku kanohi, e kīkī ana i te tūmanako, ki te ata o Tāu atawhai rohengakore ā, i te ata hāpara kua ora ake te ngoikore o tōku wairua ora kua whaikaha mai i te maumaharatanga o Tō ātaahua, Tōu pairawa.</p><hr />

<h2 class="list"><a href="../../prayer/unsorted/mi/bpn10232/">Prayer bpn10232 in Māori</a></h2>
<p>Korōria ki Tōu ingoa, e Te Ariki tōku Atua! Tēnei ahau te inoi ki a Koe mā Tōu Ingoa, mā reira te tangihanga o te haora, te takahanga o te Aranga, te wehi, te kōwiriwiri ki te katoa o te rangi me te whenua, ka uatātā mai ai, i te rangi o tōu tohu aroha me ngā kāpuapua o tōu atawhai māmā, tērā e harakoakoangia ai ngā whatumanawa o Āu pononga, rātou kua tahuri ki a Koe, kua āwhina i Tō Kaupapa.</p><hr />

<h2 class="list"><a href="../../prayer/unsorted/mi/bpn10233/">Prayer bpn10233 in Māori</a></h2>
<p>E Te Atua, tōku Atua! Kua wehe ahau i tōku whare, e pupuri ana i te aho o Tōu aroha, ā, kua herea katoa ahau ki Tōu manaaki, ki Tōu tiakitanga. Tēnei ahau te inoi nei ki a Koe mā Tōu kaha nāna Koe i tiaki ai ngā tau o Tōu ate mai i te hunga pōrori, houkeke hoki, i te kaipēpehi whakatuturi, i te hunga mahi kikino kua kōtiti matara atu i a Koe, kia noho haumaru ahau ki Tōu Tōnui me Tō atawhai.</p><hr />

<h2 class="list"><a href="../../prayer/unsorted/mi/bpn10234/">Prayer bpn10234 in Māori</a></h2>
<p>Mai i te kakara o ngā wai o Tōu mutungakore, hōmai ki ahau hei inu, e tōku Atua, ā, mai i ngā hua o te rākau o Tōu mauri whakaaaheitia ahau ki te kai, e tōku Tūmanako! Mai i ngā puna parakore o Tōu aroha tukua ahau kia inu, e tōku Korōria, hei raro i te ataata o Tāu manaakitanga ahau e noho ai, e tōku Rama! Ki ngā raorao o Tō pātata mai, ki Tō Aroaro, tukua ahau kia haereere, e tōku Tau, ki te ringa matau o te torōna o tō tohu aroha, me whai tūru au, e tōku Tōmina!</p><hr />

<h2 class="list"><a href="../../prayer/unsorted/mi/bpn10235/">Prayer bpn10235 in Māori</a></h2>
<p>Hangaia mai ki roto i a ahau he ngākau parakore, e tōku Atua, whakahoungia he manako hūmārire ki roto i ahau, e tōku Whakapono! Mā te wairua o te kaha whakaūngia ahau e Koe ki Tō Kaupapa, e tōku Tino Tau, ā, mā te rama o Tōu korōria Tōu ara e mārama ai ki ahau, e Koe te Rure o tōku Tōmina! Mā te kaha o Tōu kaha matakite ahau e hikitia ai ki te rangi o Tōu tapu, e te Mātāpuna o tōku mauri, ā mā ngā hau o Tōu mutungakore ahau e harakoa ai, e Koe tōku Atua!</p><hr />

<h2 class="list"><a href="../../prayer/unsorted/mi/bpn10236/">Prayer bpn10236 in Māori</a></h2>
<p>E tōku Ariki! Hua mai ko Tō ātaahua hei kai māku, ko te noho ki Tō Aroaro tāku inu, ko Tōu harakoa tōku tūmanako, ko te whakahōnore i a Koe tāku mahi, ko te maumahara ki a Koe tōku hoa haere, ko te mana o Tōu tino rangatiratanga tōku matua whāngai, ko Tōu whare tōku kāinga, ko tōku whare te tūru Nāu i whakatapu mai i ngā here ki runga ki a rātou kua aukatingia pērā me he ārai atu i a Koe.</p><hr />

<h2 class="list"><a href="../../prayer/unsorted/mi/bpn10237/">Prayer bpn10237 in Māori</a></h2>
<p>Ko Ia te Atua rongo-i-te-inoi, te whakutui-te-inoi! Mā Tōu korōria, e Te Tau, Koe te kaihōmai o te mārama ki te ao! Kua tāwerahia ahau ki ngā mura o te tauwehe, ko taku kōtiti kua whakarewa i tōku ngākau. Tēnei ahau te inoi ki a Koe, mā Tōu ingoa Nui Whakaharahara, e Koe te Kōingo o te ao me te Tino Tau o te ira tangata, te tuku kia whaiora tōku wairua ora i te hau o Tōu whakaawe, kia tae mai Tōu reo mīharo ki tōku taringa, kia kitea ai e ōku karu Ōu Tohu me Tōu rama kua whakakitea ki ngā whakatinanatanga o ōu ingoa me Ōu āhua, e Koe ko ngā mea katoa kei te kapu o Ōu ringa!</p><hr />

<h2 class="list"><a href="../../prayer/unsorted/mi/bpn10238/">Prayer bpn10238 in Māori</a></h2>
<p>E Te Atua! Whakahōungia, whakakoatia tōku wairua ora. Whakapaingia tōku ngākau. Whakangihangia ōku kaha. Kei Tōu ringa āku take katoa. Ko Koe tōku pou ārahi, tōku Piringa. Kua kore taku pāpōuri, taku pūkatokato; he hari, he koa kē, e Te Atua! Kua mutu ahau te manawapā, kua kore te raruraru ahau e nonoti. Kāore ahau mō te pupuri i ngā tūāhua houhou.
e Te Atua! Hoa nui kē atu Koe i ahau ki ahau anō.</p><hr />

<h2 class="list"><a href="../../prayer/unsorted/mi/bpn10239/">Prayer bpn10239 in Māori</a></h2>
<p>E Tōku Ariki! e Tōku Ariki! He rama tēnei kua ngiha mai i te ahi o Tōu aroha, e kā ana i te mura kua tahuna ki te rākau o Tāu tohu atawhai. e Tōku Ariki! Whakakahangia tōna ngiha, tōna wera, tōna mura ki te ahi i tahuna ki te Hīnai o Tāu Whakatinanatanga. Tūturu, ko Koe te pou taunaki, te Pouāwhina, te Pūkaha, te marere, te Pourauaroha.
(Source category: MŌ TE TUPU O TE WAIRUA) (Bahaiprayers.</p><hr />

<h2 class="list"><a href="../../prayer/unsorted/mi/bpn10240/">Prayer bpn10240 in Māori</a></h2>
<p>Tēnei tāku inoi ki a Koe, e tōku Atua, mā te korōria matakite o Tōu Ingoa, kia kākahuria ngā tau o Tōu ate ki te korowai o te tika kia whakapīataatatia rātou ki te rama o te whakawhirinaki. Ko Koe Tērā Nāna te kaha kia mahi i Tāna e hiahia ai, kei Ōna ringa hoki ngā reina o ngā mea katoa, e kitea ana e kore hoki e kitea.
(Source category: MŌ TE TUPU O TE WAIRUA) (Bahaiprayers.</p><hr />

<h2 class="list"><a href="../../prayer/unsorted/mi/bpn10241/">Prayer bpn10241 in Māori</a></h2>
<p>Kia whakaūhia aku hīkoi, e Te Ariki, ki Tōu Ara kia whaikahatia ai e Koe ō mātou ngākau ki te whakarongo ki a Koe. Kia hurihia ō mātou kanohi ki te ātaahua o Tōu kotahitanga, kia harikoa hoki ō mātou ngākau ki ngā tohu o Tōu atuatanga kotahi. Whakareia ō mātou tinana ki te korowai o Tōu whai rawa, tangohia mai i ō mātou karu te ārai o te haratanga, tukua mai te kapu o Tō atawhai; ka whaikōrerotia ai e te mauri o ngā koiora katoa ko Tōu korōria i te aroaro o te kitenga i Tōu nui.</p><hr />

<h2 class="list"><a href="../../prayer/unsorted/mi/bpn10242/">Prayer bpn10242 in Māori</a></h2>
<p>E Te Atua mākoha! Kia whakamoemititia Koe i te mea Nāu ahau i whakaoho, Nāu i tō mai te hiringa o te mahara. Nāu i hōmai te karu hei titiro, i aroha mai ki te taringa rongo, Nāu ahau i ārahi ki Tōu kīngitanga, i arataki ki te huarahi tika hei haerenga māku, Nāu ahau i tātaki ki Tōu nei Ara. Nāu te huarahi tika i whakaata mai, nāu ahau i uru atu ai ki te Āka o te Whakaoranga.</p><hr />

<h2 class="list"><a href="../../prayer/unsorted/mi/bpn10243/">Prayer bpn10243 in Māori</a></h2>
<p>Korōria ki a Koe e tōku Atua! Ko ahau tētahi o ō pononga, mea whakapono ki a Koe me Ō tohu. e kite nei Koe i tāku whakaahu i ahau ki te kūaha o Tōu atawhai, i tāku takahuri i tōku kanohi ki te ahunga o Tōu tohu atawhai. Ko tāku inoi ki a Koe, mā Ōu ingoa hirahira rawa, me Ōu tūāhua o runga rawa, kua whakatūwhera ki tōku kanohi ngā kūwaha o Āu tākoha.</p><hr />

<h2 class="list"><a href="../../prayer/unsorted/mi/bpn10244/">Prayer bpn10244 in Māori</a></h2>
<p>##KARAKIA MŌ TE AKO MAI I NGĀ PAPATUHI O TE KAUPAPA TAPU ##HE MEA WHAKAATU KI NGĀ BAHÁ’Í O AMERIKA ME KĀNATA
E Koe Te Atua Kotahi Tonu! e Koe Te Ariki o te Kīngitanga! Ko ēnei wairua ora Tāu tauā o te rangi. Āwhinatia mai rātou, ā, meinga rātou kia wikitōria tahi me ngā tauā o te Huinga o Runga Rawa, kia rite ai rātou ki te hokowhitu-ā-Tū ka toa ai ki runga o ngā whenua mā te aroha o Te Atua me te mārama o ngā whakaakoranga tapu.</p><hr />

<h2 class="list"><a href="../../prayer/unsorted/mi/bpn10245/">Prayer bpn10245 in Māori</a></h2>
<p>##MEA WHAKAATU KI NGĀ BAHÁ’Í O TE TONGA O AMERIKA
*Ia wairua e haereere nei mā ngā taonenui, ngā taoneiti, me ngā kāinga o ēnei Kotahitanga, ā, kei roto o te horahanga o te kakara o Te Atua, māna tēnei whakatātakitanga e titiro ia ata.
E tōku Atua! e tōku Atua! Kei te kite Koe i tōku whakaiti me te ngoikoretanga, e warea rawa atu ana ki te mahi nui whakahara, e pūmau ana ki te whakaara i Tāu kupu ki waenga o Āu iwi.</p><hr />

<h2 class="list"><a href="../../prayer/unsorted/mi/bpn10246/">Prayer bpn10246 in Māori</a></h2>
<p>E Koe Te Atua Parakore Kaha Rawa!
E Koe tōku Ariki ngākau māhaki! Tukua mai ki ahau te kaha e āhei ai ahau ki te karo i ngā tūkino o ngā iwi me ngā hūāngatanga o te ao. Hōmai ki ahau te kaha e āhei ai ngā ngaru o aku ngana kia rite ki te tae o Te Moananui-a-Kiwa, ki ngā tahatika o te Rāwhiti o te Uru hoki.
(Source category: KARAKIA MŌ TE MOANANUIA-KIWA) (Bahaiprayers.</p><hr />

<h2 class="list"><a href="../../prayer/unsorted/mi/bpn10247/">Prayer bpn10247 in Māori</a></h2>
<p>Korōria katoa, e tōku Atua, ki a Koe te Mātāpuna o te korōria katoa, o te rangatiratanga katoa, o te nui whakaharahara, o te hōnore, o te kīngitanga, o te tōminionatanga, o runga rawa, o te arotau, o te ihi, o te wehi, o te mana. Ki Tāu e hiahia ai, Māu tērā e kukume ki runga o te Moana Nui Rawa, Māu anō e whakahōnore kia mōhio ia ki Tōu Ingoa O Namata.</p><hr />

<h2 class="list"><a href="../../prayer/unsorted/mi/bpn10248/">Prayer bpn10248 in Māori</a></h2>
<p>E Te Atua, tōku Atua! Tēnei ahau te patipati mā te moananui o Tōu whakaora, ā, mā te korōria o te Rā o Tō atawhai, ma Tōu Ingoa nāna Āu pononga i whakarata, ā, mā te kaha rawa o Tāu Kupu nui whaikorōria rawa me te mana o Tāu Pene rangatira rawa, ā mā Tōu tohu aroha o mua noa atu o te orokohanganga o ngā iwi katoa o te rangi o te whenua, ka horoia ai ahau ki ngā wai o Tāu manaaki mai i ngā pēpehitanga me ngā pōrearea mai i ngā ngoikoretanga me ngā kahakoretanga hoki.</p><hr />

<h2 class="list"><a href="../../prayer/unsorted/mi/bpn10249/">Prayer bpn10249 in Māori</a></h2>
<p>Ko Tō ingoa tōku whakaoranga, e tōku Atua ā, ko te maumahara ki a Koe tōku rongoā. Ko te pātata ki a Koe tōku tūmanako, ko taku aroha Mōu tōku hoa. Ko tō ātawhai mōku taku whakaoranga me taku āwhina ki tēnei ao me te ao kei te haere mai. Ko Koe, tūturu, te WhairawanuiKatoa, Mōhio-Katoa, te Whaiwhakaaronui-Katoa.
(Source category: MŌ TE WHAKAORA) (Bahaiprayers.net ID: 10249)</p><hr />

<h2 class="list"><a href="../../prayer/unsorted/mi/bpn10250/">Prayer bpn10250 in Māori</a></h2>
<p>He Pouwetewete i te raruraru i tua atu i Te Atua? Meatia: Korōria ki Te Atua! Ko Ia Te Atua. Ko ngā mea katoa Āna pononga, katoa he whakarongo ki Tāna e hiahia ai!
(Source category: MŌ TE WHAKAPĀTARITARI ME TE RARURARU) (Bahaiprayers.net ID: 10250)</p><hr />

<h2 class="list"><a href="../../prayer/unsorted/mi/bpn10251/">Prayer bpn10251 in Māori</a></h2>
<p>Ko tāku tono ki a Koe ki Tōu kaha, e tōku Atua! Kia kaua ahau e whara i ngā wā whakawā, ā i ngā wā kore whakarongo kia ārahina tika aku tapuwae e Tōu hiringa. Ko Koe Te Atua, whaikaha ana ki Tāu e hiahia ai. Kāore e taea e tētahi te karo i Tāu e Hiahia ai, i Tāu e Whai ai.
(Source category: MŌ TE WHAKAPĀTARITARI ME TE RARURARU) (Bahaiprayers.</p><hr />

<h2 class="list"><a href="../../prayer/unsorted/mi/bpn10252/">Prayer bpn10252 in Māori</a></h2>
<p>E Te Ariki! Ki tēnei Whakawāteatanga Nui Whakaharahara Rawa Atu kua whakaaea e Koe te inoi motuhake a te hunga tamariki ake mō ō rātou mātua. Ko ia tēnei tētehi tukunga motuhake mutungakore o tēnei Whakawāteatanga. Nō reira, e Koe te Ariki ngākau māhaki, me whakaae mai tēnei inoi a Tō pononga kei te pae o Tō takitahitanga, kia whakatotohu tana matua ki te moananui o Tō atawhai, nō te mea kua matike tēnei tamaiti hei ngarengare Māu, ā, ki te whakapau i tōna kaha i ngā wā katoa ki te ara o Tō aroha.</p><hr />

<h2 class="list"><a href="../../prayer/unsorted/mi/bpn10253/">Prayer bpn10253 in Māori</a></h2>
<p>*‘’Ko ēnei karakia o ia ata me taki, taea noatia ētahi atu mea motuhake, pērā me te Karakia mō te Whakaora, Te Papatuhi o A ḥ mad, nā Bahá’u’lláh i whatu ki tētahi mana motuhake nō reira me tautoko me whakatātaki e te hunga whakapono ki te whakapono me te whakamanawa e kore e pātaitia, mā reira rātou e uru ai kia tata kē te hono ki Te Atua, me tā rātou here i a rātou anō ki Āna Ture me Āna whakaritenga.</p><hr />

<h2 class="list"><a href="../../prayer/unsorted/mi/bpn10254/">Prayer bpn10254 in Māori</a></h2>
<p>I runga i te Ingoa o Te Atua, te Namata, te Kaha Rawa.
Waihoki, ko ngā ngākau pono kua peto ki te ahi o te wewete: kei whea te kirimōhinu o te mārama o Tōu Kanohi, e Te Tau o ngā ao?
Ko ērā kua pātata ki a Koe kua whakarērēna ki te pōkerekere o te putu kau: Kei whea te pīataata o te ata o Tōu tūtatakitanga anō, e te Kōingo o ngā ao?</p><hr />

<h2 class="list"><a href="../../prayer/unsorted/mi/bpn10255/">Prayer bpn10255 in Māori</a></h2>
<p>Kia whakakōroriatia katoatia tēnei Rā, te Rā i horahia ai ngā kakara o te aroha tohu ki runga ki ngā mea katoa i waihangatia ai, te Rā nā te kaha o tōna whakapainga, kīhai i taea ai te whakataetae e ngā wā o mua, o neherā, te Rā e tahuri ai te mata o te Namata o Ngā Rā ki Tōna nōhanga tapu. Ina rā ngā reo o ngā mea katoa i waihangatia ai, i tua atu o ērā, ko ō te Huinga Kahurangi o Runga Rawa, ka rangona e karanga ana: “Kia horo koe, e Carmel, notemea, ko te rama o te mata o Te Atua, te Rangatira o te Kīngitanga o Ngā Ingoa me te Kaihanga o ngā rangi kua hīkina ki runga ki a koe.</p><hr />

<h2 class="list"><a href="../../prayer/unsorted/mi/bpn10256/">Prayer bpn10256 in Māori</a></h2>
<p>*(Pānuitia ai tēnei ki ngā Toma o Bahá’u’lláh rāua ko te Báb. Whakamahia ai anō hoki ki Ō Rāua huritau whakamaumahara.)
Ko ngā whakamihi kua ara ake i Tōu Mauri tino tū rangatira, me te korōria kua ngiha mai i Tōu Ātaahua hahana, he mea takoto ki runga i a Koe, e Koe te Whakatinanatanga o te Whakahirahira, te Kīngi o Ake Tonu, me te Ariki o ngā iwi katoa kei te rangi kei te whenua!</p><hr />

<h2 class="list"><a href="../../prayer/unsorted/mi/bpn10257/">Prayer bpn10257 in Māori</a></h2>
<p>*(Ko tēnei karakia, nā ‘Abdu’l-Bahá, i whakakite, he mea pānui ki Tōna Toma. He mea karakia anō mā te tangata ki tōna kotahi.) *Ka hari ka koa te ngākau o tēnei Pononga ki te tangata e whakatātaki ana i tēnei karakia i runga i te whakaiti me te hīkaka; anō nei kua tūtaki i a Ia kanohi ki te kanohi.
Ko Ia te Korōria-Katoa!
e Te Atua, tōku Atua! Mea iti, mea wairutu, tēnei ahau te toro atu i aku ringa inoi ki a Koe, ā, kua uwhia e ahau tōku kanohi ki te puehu o taua Pae Ōu, he mea whaikorōria i runga kē ake o te mātauranga o ngā mea matatau, me te aumihi o te katoa e whakakorōria nei i a Koe.</p><hr />

<h2 class="list"><a href="../../prayer/unsorted/mi/bpn10258/">Prayer bpn10258 in Māori</a></h2>
<p>Korōria ki a Koe, E Te Ariki tōku Atua! Tēnei ahau ka inoi nei ki a Koe mā Āu tohu e karapoti nei i te orokohanganga katoa, ā, mā te mārama o Tōu kanohi e whakamārama nei i te katoa o te rangi o te whenua, ā, mā Tō atawhai tohu o runga o ngā mea katoa kua hangaia, ā, mā Tōu tohu aroha kua horapahia te aonui katoa, kia wāwāhingia ngā ārai e haukoti nei ahau i a Koe, ka tere ai ahau ki te Mātāwai o Tāu hiringa mananui, ki te Rā o Tāu Whakakitenga me Āu tākoha mai, ā ka rukuhia ai te moananui o Tō pātata mai, rēhia hoki.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
