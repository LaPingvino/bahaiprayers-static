<!DOCTYPE html>
<html><head>
	<meta charset="utf-8">
	<title>devotional.gq - lang-no</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>lang-no</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/no/bpn3488/">Prayer bpn3488 in Norsk</a></h2>
<p>*Fremsies en gang i døgnet, ved middagstider. Jeg bevitner, o min Gud, at du har skapt meg for at jeg skal kjenne deg og tilbe deg. Jeg vitner i denne stund om min maktesløshet og om din styrke, om min fattigdom og om din rikdom.
Der er ingen annen Gud enn deg, hjelperen i fare, den selvbestående.
*Bahá&rsquo;u&rsquo;lláh pålegger dem som tror på ham å be. I dette ligger det ingen ytre tvang, men en åndelig plikt overfor Gud.</p><hr />

<h2 class="list"><a href="../../prayer/unsorted/no/bpn3489/">Prayer bpn3489 in Norsk</a></h2>
<p>*Fremsies daglig, morgen, middag og aften. *La den som ønsker å be, vaske hendene, og mens han vasker dem, la ham si:
Styrk min hånd, o min Gud, så den kan gripe din Bok med en slik standhaftighet at verdens skarer ikke skal ha noen makt over den. Bevar den så fra å røre noe som helst som ikke hører den til. Du er i sannhet den allmektige, den sterkeste.</p><hr />

<h2 class="list"><a href="../../prayer/unsorted/no/bpn3490/">Prayer bpn3490 in Norsk</a></h2>
<p>*Fremsies en gang i døgnet. *La den som ønsker å fremsi denne bønn reise seg og vende seg mot Gud, og mens han står, la ham vende blikket mot høyre og mot venstre som i påvente av nåden fra sin Herre, den mest barmhjertige, den medlidende. La ham derpå si: O du som er alle navns Herre og himmelens skaper! Jeg bønnfaller deg ved dem som er morgendemringene av ditt usynlige vesen, det mest opphøyede, det overmåte herlige, om å gjøre min bønn til en ild som skal fortære de slør som har lukket meg ute fra din skjønnhet, og til et lys som skal lede meg til ditt nærværs osean.</p><hr />

<h2 class="list"><a href="../../prayer/unsorted/no/bpn3491/">Prayer bpn3491 in Norsk</a></h2>
<p>Hvordan kan jeg velge å sove, o Gud, min Gud, når de som lengter etter deg ikke får søvn på sine øyne på grunn av sin adskillelse fra deg; og hvordan kan jeg legge meg for å hvile så lenge de som elsker deg lider sjelekvaler fordi de er langt borte fra ditt nærvær?
Jeg har overgitt, o min Herre, min ånd og hele mitt vesen i din makts og din beskyttelses høyre hånd, og jeg legger hodet på puten ved din kraft og løfter det etter din vilje og ditt velbehag.</p><hr />

<h2 class="list"><a href="../../prayer/unsorted/no/bpn3492/">Prayer bpn3492 in Norsk</a></h2>
<p>O min Gud, min Mester, mine lengslers mål! Denne din tjener søker å sove i din barmhjertighets ly og å hvile under din nådes hvelving idet han bønnfaller om din omsorg og din beskyttelse.
Jeg trygler deg, o min Herre, ved ditt øye som aldri sover, om å bevare mine øyne fra å se noe annet enn deg. Styrk da deres synsevne så de kan oppdage dine tegn og skue din åpenbarings horisont.</p><hr />

<h2 class="list"><a href="../../prayer/unsorted/no/bpn3493/">Prayer bpn3493 in Norsk</a></h2>
<p>Lovpriset være ditt navn, o Herre min Gud! Se -mitt øye venter på å kunne skue din barmhjertighets undere, og mitt øre lengter etter å lytte til dine liflige melodier, og mitt hjerte stunder etter din kunnskaps levende vann. Du ser, o min Gud, din tjenerinne stå foran din barmhjertighets bolig og påkalle deg ved ditt navn som du har utvalgt fremfor alle andre navn og satt over alle som er i himmel og på jord.</p><hr />

<h2 class="list"><a href="../../prayer/unsorted/no/bpn3494/">Prayer bpn3494 in Norsk</a></h2>
<p>Forherliget er du, o Herre min Gud! Jeg takker deg fordi du har skapt meg i dine dager og inngitt meg din kjærlighet og din kunnskap. Jeg bønnfaller deg, ved ditt navn, hvorved din visdoms og din ytrings skjønne perler ble bragt frem fra hjertenes skattkammer hos dem av dine tjenere som er deg nær, og hvorved ditt navns, den medlidendes, dagstjerne har kastet sin stråleglans over alle som er i din himmel og på din jord, om å skjenke meg, ved din nåde og gavmildhet, dine vidunderlige og skjulte gaver.</p><hr />

<h2 class="list"><a href="../../prayer/unsorted/no/bpn3495/">Prayer bpn3495 in Norsk</a></h2>
<p>O Gud, led meg, beskytt meg, gjør meg til en skinnende lampe og til en tindrende stjerne. Du er den mektige og den sterke.
(Source category: Barn) (Bahaiprayers.net ID: 3495)</p><hr />

<h2 class="list"><a href="../../prayer/unsorted/no/bpn3496/">Prayer bpn3496 in Norsk</a></h2>
<p>O Gud! Oppdra dette spebarn i din kjærlighets skjød, og gi det melk fra ditt forsyns bryst. Dyrk denne nye plante i din kjærlighets rosenhave og hjelp den til å vokse ved din gavmildhets regn. Gjør det til et kongedømmets barn og led det til ditt himmelske rike. Du er sterk og god, og du er den som skjenker, den som gir rike gaver, den overmåte gavmilde Herre.
(Source category: Barn) (Bahaiprayers.</p><hr />

<h2 class="list"><a href="../../prayer/unsorted/no/bpn3497/">Prayer bpn3497 in Norsk</a></h2>
<p>O Gud! Opplær disse barn. Disse barn er plantene i din frukthave, blomstene på din eng, rosene i din have. La ditt regn falle på dem; la virkelighetens sol skinne på dem med din kjærlighet. La din bris forfriske dem så at de kan oppøves, vokse og utvikles og fremstå i den største skjønnhet. Du er giveren. Du er den medlidende.
(Source category: Barn) (Bahaiprayers.net ID: 3497)</p><hr />

<h2 class="list"><a href="../../prayer/unsorted/no/bpn3498/">Prayer bpn3498 in Norsk</a></h2>
<p>O du fullkomne Gud! Jeg er et lite barn; gi at din kjærlige omsorgs bryst må bli det bryst som jeg har kjært; tillat meg å bli næret av din kjærlighets honning og melk; oppdra meg i din kunnskaps skjød, og skjenk meg edelhet og visdom mens jeg ennå er barn.
O du den selvbestående Gud! Gjør meg fortrolig med det usettes rike. Sannelig, du er den mektige, den sterke.</p><hr />

<h2 class="list"><a href="../../prayer/unsorted/no/bpn3499/">Prayer bpn3499 in Norsk</a></h2>
<p>O min Herre! O min Herre!
Jeg er et lite barn. Gi meg næring fra din barmhjertighets bryst, oppdra meg i din kjærlighets skjød, undervis meg i din ledelses skole og la meg utvikles under din gavmildhets beskyttelse. Fri meg fra mørket, gjør meg til et strålende lys; fri meg fra å være ulykkelig, gjør meg til en blomst i rosenhaven; tillat meg å bli en tjener for din terskel og skjenk meg de rettferdiges anlegg og karakter; gjør meg til en gavmildhetens kilde for menneskenes verden og kron mitt hode med det evige livs diadem.</p><hr />

<h2 class="list"><a href="../../prayer/unsorted/no/bpn3500/">Prayer bpn3500 in Norsk</a></h2>
<p>I Guds navn, den overveldende storhets Herre, den altbetvingende.
Helliget være Herren som har kilden til herredømme i sin hånd. Han skaper hva han enn vil ved sitt befalingsord &ldquo;bli&rdquo; -og det blir. Hos ham har all øvrighetsmakt ligget til nå, og hos ham skal den forbli heretter. Han gjør seierrik hvem han enn vil, gjennom sin befalings kraft. Han er i sannhet den sterke, den allmektige. Ham tilhører all herlighet og velde i åpenbaringens og skapningens riker og i hva som enn ligger mellom dem.</p><hr />

<h2 class="list"><a href="../../prayer/unsorted/no/bpn3501/">Prayer bpn3501 in Norsk</a></h2>
<p>Jeg stod opp denne morgen ved din nåde, o min Gud, og forlot mitt hjem i full fortrøstning til deg og med deg som mitt verge. Send derfor ned over meg, fra din barmhjertighets himmel, en velsignelse fra deg; og gjør meg i stand til å vende hjem i trygghet, likesom du gjorde det mulig for meg å begi meg ut under din beskyttelse og med tankene stadig rettet mot deg.</p><hr />

<h2 class="list"><a href="../../prayer/unsorted/no/bpn3502/">Prayer bpn3502 in Norsk</a></h2>
<p>Lovet være du, o Herre min Gud! Dette er din tjener som har drukket dypt av din milde barmhjertighets vin fra din nådes hender og smakt din kjærlighets sødme i dine dager. Jeg bønnfaller deg, ved dine navns legemliggjørelser som ingen sorg kan hindre i å fryde seg over din kjærlighet eller i å beskue ditt åsyn, og som alle skarene av likegyldige ikke makter å få vendt bort fra ditt velbehags vei, om å gi ham de gode ting som du eier, og om å heve ham til slike høyder at han vil betrakte verden akkurat som en skygge som forsvinner hurtigere enn øyet kan blunke.</p><hr />

<h2 class="list"><a href="../../prayer/unsorted/no/bpn3503/">Prayer bpn3503 in Norsk</a></h2>
<p>Lovet være du, o min Gud! Du er den som ved et ord fra din munn fullstendig har omformet hele skaperverket, og ved et strøk av din penn har skilt dine tjenere fra hverandre. Jeg bevitner, o min Gud, at ved et ord talt av deg i denne åpenbaring ble alle skapte ting bragt til å utånde, og ved atter et annet ord ble alle slike som du ønsket, skjenket nytt liv ved din nåde og barmhjertighet.</p><hr />

<h2 class="list"><a href="../../prayer/unsorted/no/bpn3504/">Prayer bpn3504 in Norsk</a></h2>
<p>Priset være ditt navn, o Herre min Gud! Jeg bønnfaller deg ved ditt navn ved hvilket Timen er slagen, og Oppstandelsen fant sted, og frykt og beven grep alle som er i himmelen og alle som er på jorden, om å la regne ned, fra din barmhjertighets himmel og din kjærlige medlidenhets skyer, det som vil fryde hjertene hos dine tjenere, som har vendt seg mot deg og fremmet din Sak.</p><hr />

<h2 class="list"><a href="../../prayer/unsorted/no/bpn3505/">Prayer bpn3505 in Norsk</a></h2>
<p>O Gud, min Gud! Vern dine betrodde tjenere mot selvets og begjærets onder, beskytt dem med din miskunnhets årvåkne øye mot alt nag, alt hat og all misunnelse, gi dem ly i din omsorgs uinntagelige festning, og, i sikkerhet for tvilens kastespyd, gjør dem til vitnesbyrd om dine herlige tegn, gjør deres ansikter forklaret med de skinnende stråler fra din guddommelige enhets daggry, gled deres hjerter med de ord som er åpenbart fra ditt hellige rike, styrk deres lender med din altbeherskende kraft som kommer fra din herlighets kongedømme.</p><hr />

<h2 class="list"><a href="../../prayer/unsorted/no/bpn3506/">Prayer bpn3506 in Norsk</a></h2>
<p>Ære være deg, o Herre min Gud! Bring ikke fornedrelse over ham som du har opphøyet ved styrken av ditt evigvarende herredømme, og før ikke langt bort fra deg ham som du har gitt å tre inn i din evighets tabernakel. Vil du, o min Gud, forstøte ham som du har skjermet ved ditt herredømme, og vil du vise bort fra deg, o min lengsel, ham som har funnet tilflukt hos deg?</p><hr />

<h2 class="list"><a href="../../prayer/unsorted/no/bpn3507/">Prayer bpn3507 in Norsk</a></h2>
<p>Han er Gud, opphøyet er han, miskunnhetens og gavmildhetens Herre!
Ære være deg, o min Gud, den allmektige Herre. Jeg vitner om din allmakt og din velde, om ditt herredømme og din miskunn, om din nåde og din kraft, om at ditt vesen er ett og din innerste virkelighet en, om din hellighet og opphøyethet over tilværelsens verden og alt som er i den.
O min Gud! Du ser meg løst fra alt uten deg og ser at jeg holder fast ved deg og vender meg mot din gavmildhets osean, mot din velviljes himmel, mot din nådes sol.</p><hr />

<h2 class="list"><a href="../../prayer/unsorted/no/bpn3508/">Prayer bpn3508 in Norsk</a></h2>
<p>O min Gud! O du som tilgir synd, som skjenker gaver, som fordriver lidelser!
Sannelig, jeg bønnfaller deg om å tilgi syndene til dem som har forlatt sitt jordiske hylster og er steget opp til den åndelige verden.
O min Herre! Rens dem for overtredelser, fordriv deres sorger, og gjør deres mørke til lys. Gi dem å tre inn i lykkens have, rens dem med det reneste vann, og la dem få skue din herlighet på den høyeste tinde.</p><hr />

<h2 class="list"><a href="../../prayer/unsorted/no/bpn3509/">Prayer bpn3509 in Norsk</a></h2>
<p>O min Gud! O min Gud! Foren dine tjeneres hjerter, og åpenbar for dem ditt store mål. Måtte de følge dine bud og holde fast ved din lov. Hjelp dem, o Gud, i deres bestrebelser, og gi dem styrke til å tjene deg. O Gud! Overlat dem ikke til seg selv, men led deres trinn med din kunnskaps lys, og gled deres hjerter med din kjærlighet. Sannelig, du er deres hjelper og deres Herre.</p><hr />

<h2 class="list"><a href="../../prayer/unsorted/no/bpn3510/">Prayer bpn3510 in Norsk</a></h2>
<p>O min Gud! O min Gud! Sannelig, jeg påkaller deg og bønnfaller foran din terskel, og ber deg om at alle dine velsignelser må senke seg over disse sjeler. Utse dem til å motta din gunst og din sannhet.
O Herre! Foren hjertene og knytt dem sammen, la alle sjelene forenes i harmoni, og gled deres ånd ved din hellighets og enhets tegn. O Herre! Gjør disse ansikter strålende ved lyset av din enhet.</p><hr />

<h2 class="list"><a href="../../prayer/unsorted/no/bpn3511/">Prayer bpn3511 in Norsk</a></h2>
<p>Ditt navn er min helbredelse, o min Gud, og ihukommelse av deg er mitt legemiddel. Å være deg nær er mitt håp, og kjærlighet til deg er min ledsager. Din barmhjertighet mot meg er min helbredelse og min hjelp både i denne verden og i den kommende verden. Sannelig, du er den overmåte gavmilde, den allvitende, den allvise.
(Source category: Helbredelse) (Bahaiprayers.net ID: 3511)</p><hr />

<h2 class="list"><a href="../../prayer/unsorted/no/bpn3512/">Prayer bpn3512 in Norsk</a></h2>
<p>Du er den, o min Gud, ved hvis navn de syke blir helbredet, og de svakelige finner legedom, og de tørstende blir gitt å drikke, og de forpinte blir skjenket hvile, og de egensindige blir veiledet, og de fornedrede blir opphøyet, og de fattige blir beriket, og de uvitende blir opplyst, og de tungsindige fylles av lys, og de sørgmodige blir oppmuntret, og de kalde blir varmet, og de undertrykte blir oppreist.</p><hr />

<h2 class="list"><a href="../../prayer/unsorted/no/bpn3513/">Prayer bpn3513 in Norsk</a></h2>
<p>Han er helbrederen, fyldestgjøreren, hjelperen, den alt-tilgivende, den overmåte barmhjertige!
Jeg påkaller deg, o opphøyede, o trofaste, o herlige! Du den fyldestgjørende, du den helbredende, du den forblivende, o du forblivende!
Jeg påkaller deg, o hersker, o oppreiser, o dommer! Du den fyldestgjørende, du den helbredende, du den forblivende, o du forblivende!
Jeg påkaller deg, o uforlignelige, o evige, o eneste! Du den fyldestgjørende, du den helbredende, du den forblivende, o du forblivende!</p><hr />

<h2 class="list"><a href="../../prayer/unsorted/no/bpn3514/">Prayer bpn3514 in Norsk</a></h2>
<p>Lovet være du, o Herre min Gud! Jeg bønnfaller deg, ved ditt Største Navn hvorved du oppildnet dine tjenere og bygget dine byer, og ved dine ypperste titler og dine uendelig opphøyede egenskaper, om å hjelpe ditt folk til å vende seg i retning av dine mangfoldige gaver og vende ansiktet mot din visdoms ernakel. Helbred du de sykdommer som har angrepet sjelene på alle kanter og avholdt dem fra å rette blikket mot det paradis som ligger i ly av ditt beskyttende navn, som du utså til Konge over alle navn for alle som er i himmelen og alle som er på jorden.</p><hr />

<h2 class="list"><a href="../../prayer/unsorted/no/bpn3515/">Prayer bpn3515 in Norsk</a></h2>
<p>O Gud, min Gud! Jeg bønnfaller deg, ved din helbredelses osean, og ved glansen fra din nådes dagstjerne, og ved ditt navn hvorved du bragte dine tjenere til underkastelse, og ved den gjennomtrengende kraft av ditt ypperste Ord, og ved styrken av din umåtelig opphøyede Penn, og ved din barmhjertighet som var til før skapelsen av alle som er i himmel og på jord, om å rense meg med din godhets vann for enhver lidelse og sykdom og for all svakhet og skrøpelighet.</p><hr />

<h2 class="list"><a href="../../prayer/unsorted/no/bpn3516/">Prayer bpn3516 in Norsk</a></h2>
<p>Ære være deg, o Herre min Gud! Jeg bønnfaller deg ved ditt navn, hvorved du hevet din ledelses bannere, og utgjøt din miskunnhets stråleglans, og åpenbarte ditt herredømmes velde; hvorved dine navns lampe er kommet til syne i dine egenskapers nisje, og han som er din enhets ernakel og manifestasjonen av løsrivelse har strålt frem; hvorved din ledelses veier ble gjort kjent og ditt velbehags stier ble trukket opp; hvorved villfarelsens grunnvoller ble bragt til å ryste og ondskapens tegn er tilintetgjort; hvorved visdommens kilder har sprunget frem og det himmelske taffel er sendt ned; hvorved du vernet dine tjenere og skjenket din helbredelse; hvorved du gav dine kjærlige velsignelser til kjenne for dine tjenere og åpenbarte din tilgivelse blant dine skapninger -jeg bønnfaller deg om å beskytte den som har holdt fast ved og vendt tilbake til deg og har klynget seg til din barmhjertighet og grepet tak i ditt kjærlige forsyns kjortelsøm.</p><hr />

<h2 class="list"><a href="../../prayer/unsorted/no/bpn3517/">Prayer bpn3517 in Norsk</a></h2>
<p>Ære være deg, o Herre min Gud!. Jeg bønnfaller deg ved ditt navn hvorved han som er din Skjønnhet er blitt grunnfestet på din Saks trone, og ved ditt navn hvorved du forandrer alle ting, og samler alle ting, og kaller til regnskap alle ting, og belønner alle ting, og bevarer alle ting, og opprettholder alle ting -jeg bønnfaller deg om å beskytte denne tjenerinne som har tatt sin tilflukt til deg, og søkt ly hos ham som du selv er åpenbart i, og satt all sin lit og fortrøstning til deg.</p><hr />

<h2 class="list"><a href="../../prayer/unsorted/no/bpn3518/">Prayer bpn3518 in Norsk</a></h2>
<p>Min Gud, min tilbedte, min Konge, min lengsel! Hvilke ord kan uttrykke min takk til deg? Jeg var likegyldig, du vekket meg. Jeg hadde vendt meg bort fra deg, du hjalp meg nådigst til å vende meg mot deg. Jeg var som en død, du gjenoppvekket meg med livets vann. Jeg var visnet, du gav meg nytt liv ved dine ords himmelske elv som har strømmet frem fra den overmåte barmhjertiges Penn.</p><hr />

<h2 class="list"><a href="../../prayer/unsorted/no/bpn3519/">Prayer bpn3519 in Norsk</a></h2>
<p>O du hvis åsyn er gjenstand for min tilbedelse, hvis skjønnhet er min helligdom, hvis bolig er mitt mål, hvis lovprisning er mitt håp, hvis forsyn er min ledsager, hvis kjærlighet er årsaken til min eksistens, hvis omtale er min trøst, hvis nærhet er min attrå, hvis nærvær er mitt kjæreste ønske og min sterkeste lengsel, jeg bønnfaller deg om ikke å holde tilbake fra meg de ting du forordnet for de utvalgte blant dine tjenere.</p><hr />

<h2 class="list"><a href="../../prayer/unsorted/no/bpn3520/">Prayer bpn3520 in Norsk</a></h2>
<p>Vi ber til Gud om at han nådigst må hjelpe dem som er ført vill til å være rettferdige og rettsindige, og om at han må gjøre dem oppmerksomme på det som de ikke har gitt akt på. Han er i sannhet den overmåte godgjørende, den mest gavmilde. Utelukk ikke dine tjenere, o min Herre, fra din nådes dør, og driv dem ikke bort fra ditt nærværs kongesete. Hjelp dem til å spre den tomme innbilnings tåker, og til å rive bort de fåfengte håps og forestillingers slør.</p><hr />

<h2 class="list"><a href="../../prayer/unsorted/no/bpn3521/">Prayer bpn3521 in Norsk</a></h2>
<p>Ære være deg, o Gud, for at du har gitt til kjenne din kjærlighet til menneskeheten! O du som er vårt liv og lys, led dine tjenere på din vei og gjør oss rike på det som du besitter og løs oss fra alt uten deg.
O Gud, lær oss at du er en og gi oss å fatte din enhet, så at vi ingen må se uten deg. Du er den barmhjertige og den som skjenker rike gaver!</p><hr />

<h2 class="list"><a href="../../prayer/unsorted/no/bpn3522/">Prayer bpn3522 in Norsk</a></h2>
<p>Forherliget være du, o min Gud! Se -mitt hode er rede til å falle for din viljes sverd, min hals er beredt til å bære ditt ønskes lenker, mitt hjerte lengter etter å bli gjort til skyteskive for din forordnings piler, mine øyne venter på å skue din underfulle barmhjertighets merker og tegn. For hva som enn kan vederfares meg fra deg er det kjæreste ønske for dem som tørster etter å møte deg, og den sterkeste lengsel hos slike som har nærmet seg ditt kongesete.</p><hr />

<h2 class="list"><a href="../../prayer/unsorted/no/bpn3523/">Prayer bpn3523 in Norsk</a></h2>
<p>Gud bevitner at han er en i sin guddommelighet og ett i sitt vesen. Fra evighetens trone, fra hans stillings utilgjengelige høyder, forkynner hans tunge at der ikke er noen annen Gud enn ham. Han selv har, uavhengig av alt annet, alltid vitnet om sin egen enhet, åpenbart sin egen natur og forherliget sitt eget innerste vesen. Han er sannelig den overmåte sterke, den allmektige, den fagre.
Han har all makt over sine tjenere og er opphøyet over sine skapninger.</p><hr />

<h2 class="list"><a href="../../prayer/unsorted/no/bpn3524/">Prayer bpn3524 in Norsk</a></h2>
<p>Min Gud, du som jeg ærer og tilber, du som er sterkest! Jeg bevitner at ingen skapt tings beskrivelse noensinne kan åpenbare deg, og at ingen lovprisning som noe vesen er i stand til å frembære kan beskrive deg. Hverken fatteevnen hos noen i hele verden eller forstanden til noen av dens folk kan, som det jo anstår seg for deg, oppnå adgang til din hellighets kongesete eller løse ditt mysterium.</p><hr />

<h2 class="list"><a href="../../prayer/unsorted/no/bpn3525/">Prayer bpn3525 in Norsk</a></h2>
<p>O du hvis ihukommelse er sjelens fryd for alle dem som lengter etter deg, hvis navn skaper jubel i hjertet hos alle som fullt og helt er din vilje tro, hvis lovprisning skattes høyt av slike som er kommet ditt kongesete nær, hvis åsyn er den brennende lengsel hos alle dem som har erkjent din sannhet, hvis prøvelse helbreder sykdommene hos dem som har sluttet seg til din Sak, hvis hjemsøkelse er det høyeste ønske hos slike som er fri for all tilknytning til noen annen enn deg!</p><hr />

<h2 class="list"><a href="../../prayer/unsorted/no/bpn3526/">Prayer bpn3526 in Norsk</a></h2>
<p>Priset være ditt navn, o min Gud! Jeg bevitner at ingen forestilling om deg, hvor vidunderlig den enn måtte være, noensinne kan nå opp til din kunnskaps himmel, og at ingen lovprisning av deg, likegyldig hvor opphøyet den måtte være, kan stige opp til din visdoms atmosfære. Fra evighet har du vært høyt hevet over å kunne nås eller fattes av dine tjeneres forstand, og umåtelig opphøyet over dine trellers bestrebelser på å finne uttrykk for ditt mysterium.</p><hr />

<h2 class="list"><a href="../../prayer/unsorted/no/bpn3527/">Prayer bpn3527 in Norsk</a></h2>
<p>O Herre! Hen til deg tyr jeg for å finne tilflukt, og henimot alle dine tegn vender jeg mitt hjerte.
O Herre! Om jeg er på reise eller hjemme, i mitt virke eller i mitt arbeid, så setter jeg all min lit til deg.
Gi meg derfor din fyldestgjørende hjelp for således å gjøre meg uavhengig av alle ting, o du som er uovertruffen i din barmhjertighet!
Skjenk meg min del, o Herre, slik du behager, og gjør meg tilfreds med hva du enn har forordnet for meg.</p><hr />

<h2 class="list"><a href="../../prayer/unsorted/no/bpn3528/">Prayer bpn3528 in Norsk</a></h2>
<p>Forherliget er du, o min Gud! Jeg takker deg for at du har gjort kjent for meg ham som er din barmhjertighets daggry og din nådes demringssted og din Saks gjemme. Jeg bønnfaller deg, ved ditt navn, hvorved ansiktene til dem som er deg nær er blitt hvite, og hjertene til slike som er deg hengivne har styrt sin flukt henimot deg, om å gi at jeg, til alle tider og under alle forhold, kan gripe fatt i ditt bånd og bli frigjort fra all tilknytning til noen utenom deg, og kan holde øynene rettet mot din åpenbarings horisont, og kan utføre det du har foreskrevet meg i dine tavler.</p><hr />

<h2 class="list"><a href="../../prayer/unsorted/no/bpn3529/">Prayer bpn3529 in Norsk</a></h2>
<p>O Gud, og alle navns Gud, og himlenes skaper! Jeg bønnfaller deg ved ditt navn hvorved han som er din veldes daggry og din styrkes demringssted er blitt åpenbart, hvorved enhver fast ting er gjort flytende, og ethvert dødt legeme er gitt nytt liv, og enhver ånd med evnen til bevegelse er blitt bestyrket -jeg bønnfaller deg om å gjøre meg i stand til å fri meg for all tilknytning til hvem som helst uten deg, og til å tjene din Sak, og til å ønske det som du ønsket ved ditt herredømmes styrke, og til å utføre det som er din vilje til behag.</p><hr />

<h2 class="list"><a href="../../prayer/unsorted/no/bpn3530/">Prayer bpn3530 in Norsk</a></h2>
<p>Priset være ditt navn, o min Gud! Jeg bønnfaller deg ved duften fra din nådes kledning, en duft som på din befaling og etter ditt ønske ble utgytt over hele skaperverket, og ved din viljes sol, som, ved din veldes og ditt herredømmes kraft, har skint klart over din barmhjertighets horisont, om å utslette av mitt hjerte alle tomme innbilninger og fåfengte forestillinger, slik at jeg med all min hengivenhet kan vende meg til deg, o du hele menneskehetens Herre!</p><hr />

<h2 class="list"><a href="../../prayer/unsorted/no/bpn3531/">Prayer bpn3531 in Norsk</a></h2>
<p>Tillat meg, o min Gud, å komme deg nær og å dvele innenfor ditt kongesetes enemerker, for min fjernhet fra deg har nesten fortært meg. Gi meg å hvile i skyggen av din nådes beskyttende vinger, for adskillelsens ild har svidd meg i hjertet. Før meg nærmere den elv som i sannhet er liv, for min sjel brenner av tørst i sin uavlatelige søken etter deg. Mine sukk, o min Gud, kunngjør hvor bitter min smerte er, og de tårer jeg feller bevitner min kjærlighet til deg.</p><hr />

<h2 class="list"><a href="../../prayer/unsorted/no/bpn3532/">Prayer bpn3532 in Norsk</a></h2>
<p>O Herre! Gjør det mulig for alle jordens folkeslag å oppnå adgang til din tros paradis, slik at intet skapt vesen må bli igjen utenfor ditt velbehags grenser.
Fra uminnelige tider har du vært mektig til å gjøre hva deg behager og suveren over hva du enn ønsker.
(Source category: Menneskeheten) (Bahaiprayers.net ID: 3532)</p><hr />

<h2 class="list"><a href="../../prayer/unsorted/no/bpn3533/">Prayer bpn3533 in Norsk</a></h2>
<p>Min Gud, som jeg tilber og ærer! Jeg bevitner din enhet og at du er en, og erkjenner med takk å ha mottatt dine gaver, både i fortiden og i nåtiden. Du er den overmåte gavmilde, hvis barmhjertighets rikelige regn har strømmet ned såvel over høy som over lav, og hvis nådes glans er blitt utøst over både de lydige og de opprørske.
O barmhjertighetens Gud, for hvis dør innbegrepet av barmhjertighet har bøyd seg, og om hvis Saks helligdom all miskunnhet, i sitt innerste vesen, har kretset, vi bønnfaller deg, idet vi trygler om din urgamle nåde og søker din gunst av i dag, om at du må ha barmhjertighet med alle som gir tilværelsens verden til kjenne, og ikke nekte dem utgytelsen av din nåde i dine dager.</p><hr />

<h2 class="list"><a href="../../prayer/unsorted/no/bpn3534/">Prayer bpn3534 in Norsk</a></h2>
<p>O Gud, min Gud! Din nåde har gjort meg dristig, og din rettferdighet har fylt meg med skrekk. Lykkelig er det menneske som du har skjenket din nåde, og ve den som mottar din rettferdighet.
Herre! Jeg har flyktet fra din rettferdighet og søkt din nåde, har vendt meg bort fra din vrede og tryglet om din tilgivelse. Jeg bønnfaller deg, ved din makt, ditt herredømme, din herlighet og din velvilje, om å opplyse menneskeheten med din kunnskaps lys, slik at alle ting kan vise dine henders verk, røpe din krafts mysterier og åpenbare din kunnskaps lys.</p><hr />

<h2 class="list"><a href="../../prayer/unsorted/no/bpn3535/">Prayer bpn3535 in Norsk</a></h2>
<p>O du som er herrenes Herre! Jeg bevitner at du er hele skapningens Herre, og oppdrageren av alle vesener, synlige og usynlige. Jeg vitner om at din makt har omsluttet hele universet, og om at jordens skarer aldri kan forferde deg, ei heller alle folks og nasjoners herskermakt avskrekke deg fra å gjennomføre ditt forsett. Jeg bekjenner at du har intet annet ønske enn hele verdens gjenfødelse og opprettelse av enhet blant dens folk, og frelse for alle dem som lever i den.</p><hr />

<h2 class="list"><a href="../../prayer/unsorted/no/bpn3536/">Prayer bpn3536 in Norsk</a></h2>
<p>O du gode Herre! Du har frembragt hele menneskeslekten fra samme stamfar. Du har bestemt at alle skal tilhøre den samme husstand. I ditt hellige nærvær er de alle dine tjenere, og hele menneskeheten lever i ly av ditt tabernakel; alle har samlet seg ved ditt gavmilde bord; alle blir opplyst ved ditt forsyns lys.
O Gud! Du er god mot alle, du har sørget for alle, verner om alle, skjenker liv til alle.</p><hr />

<h2 class="list"><a href="../../prayer/unsorted/no/bpn3537/">Prayer bpn3537 in Norsk</a></h2>
<p>O sannhetssøker! Hvis du ønsker at Gud skal åpne ditt øye, må du bønnfalle Gud, be til ham og samtale med ham ved midnatt idet du sier:
O Herre, jeg har vendt mitt ansikt mot din enhets rike og er nedsenket i din barmhjertighets hav. O Herre, gjør mine øyne forklaret ved synet av dine lys i denne mørke natt, og gled meg med din kjærlighets vin i denne vidunderlige tidsalder.</p><hr />

<h2 class="list"><a href="../../prayer/unsorted/no/bpn3538/">Prayer bpn3538 in Norsk</a></h2>
<p>Morgen
Jeg har våknet under din beskyttelse, o min Gud, og det sømmer seg for den som søker denne beskyttelse å forbli i ditt verns helligdom og ditt forsvars faste borg. Opplys mitt indre, o min Gud, med glansen fra din åpenbarings daggry, likesom du opplyste mitt ytre vesen med din nådes morgenrøde.
(Source category: Opplysning) (Bahaiprayers.net ID: 3538)</p><hr />

<h2 class="list"><a href="../../prayer/unsorted/no/bpn3539/">Prayer bpn3539 in Norsk</a></h2>
<p>O min Gud og min Mester! Jeg er din tjener og sønn av din tjener. Jeg stod opp fra mitt leie i denne morgenstund da din enhets sol skinte frem fra din viljes daggry og kastet sin stråleglans ut over hele verden, slik det var forordnet i din befalings Bøker.
Lovet være du, o min Gud, for at vi har våknet opp til glansen av din kunnskaps lys. Send så ned over oss, o min Herre, det som vil gjøre oss i stand til å unnvære hvem som helst uten deg, og som vil fri oss for all tilknytning til noe annet enn deg selv.</p><hr />

<h2 class="list"><a href="../../prayer/unsorted/no/bpn3540/">Prayer bpn3540 in Norsk</a></h2>
<p>Finnes det noen som fjerner vanskeligheter uten Gud? Si: Lovet være Gud! Han er Gud! Alle er hans tjenere, og alle holder fast ved hans bud!
(Source category: Prøvelser og vanskeligheter) (Bahaiprayers.net ID: 3540)</p><hr />

<h2 class="list"><a href="../../prayer/unsorted/no/bpn3541/">Prayer bpn3541 in Norsk</a></h2>
<p>Si: Gud er alle ting tilstrekkelig fremfor alle ting, og intet i himlene eller på jorden eller i hva som enn ligger mellom dem er tilstrekkelig uten Herren din Gud. Sannelig, han er i seg selv den vitende, den opprettholdende, den allmektige.
(Source category: Prøvelser og vanskeligheter) (Bahaiprayers.net ID: 3541)</p><hr />

<h2 class="list"><a href="../../prayer/unsorted/no/bpn3542/">Prayer bpn3542 in Norsk</a></h2>
<p>Lovpriset være ditt navn, o du som har grepet sjelens tøyler hos alle dem som har anerkjent deg, og som i din høyre hånd holder skjebnen til alle som er i himmelen og alle som er på jorden! Du gjør, gjennom din veldes kraft, hva du vil og forordner ved din viljes virksomhet hva du behager. De mest målbevisste menneskers vilje er som intet sammenlignet med din viljes bydende tegn, og dine ubøyeligste skapningers besluttsomhet blir til intet overfor de mangfoldige åpenbaringer av din urokkelige fasthet.</p><hr />

<h2 class="list"><a href="../../prayer/unsorted/no/bpn3543/">Prayer bpn3543 in Norsk</a></h2>
<p>O du hvis prøvelser er et middel til legedom for dem som er deg nær, hvis sverd er den brennende lengsel for alle dem som elsker deg, hvis pil er det kjæreste ønske for de hjerter som lengter etter deg, hvis forordning er det eneste håp for dem som har anerkjent din sannhet! Jeg bønnfaller deg, ved din guddommelige mildhet og ved glansen av ditt åsyns herlighet, om å sende ned over oss fra ditt skjul i det høye det som vil gjøre oss i stand til å komme deg nærmere.</p><hr />

<h2 class="list"><a href="../../prayer/unsorted/no/bpn3544/">Prayer bpn3544 in Norsk</a></h2>
<p>Priset og forherliget er du, o min Gud! Jeg trygler deg ved sukkene fra dem som elsker deg og ved tårene som felles av dem som lengter etter å skue deg, om ikke å holde dine kjærlige velsignelser tilbake fra meg i din tid eller å avskjære meg fra å lytte til melodiene fra Duen som priser din enhet vendt mot lyset som skinner fra ditt åsyn. Jeg er den som lever i armod, o Gud!</p><hr />

<h2 class="list"><a href="../../prayer/unsorted/no/bpn3545/">Prayer bpn3545 in Norsk</a></h2>
<p>Ære være deg, o min Gud! Om det ikke var for de lidelser som blir utholdt på din sti, hvordan kunne det erkjennes hvem som virkelig elsker deg? Og var det ikke for de prøvelser som blir gjennomlevet av kjærlighet til deg, hvordan kunne stillingen til dem som lengter etter deg bli åpenbart? Din makt er mitt vitne! Ledsagerne for alle som tilber deg, er de tårer de feller, og trøsterne for slike som søker deg, er de stønn de utstøter, og føden for dem som iler for å møte deg, er bruddstykkene av deres sønderknuste hjerter.</p><hr />

<h2 class="list"><a href="../../prayer/unsorted/no/bpn3546/">Prayer bpn3546 in Norsk</a></h2>
<p>Han er den medlidende, den overmåte gavmilde!
O Gud, min Gud! Du ser meg, du kjenner meg; du er min havn og min tilflukt. Ingen har jeg søkt, ei heller vil jeg søke noen foruten deg; ingen vei har jeg vandret, ei heller vil jeg vandre noen annen enn din kjærlighets vei. I fortvilelsens mørke natt vendes mitt øye i forventning og håp mot din grenseløse velviljes morgen, og ved demringstimen blir min kraftløse sjel forfrisket og styrket ved tanken på din skjønnhet og fullkommenhet.</p><hr />

<h2 class="list"><a href="../../prayer/unsorted/no/bpn3547/">Prayer bpn3547 in Norsk</a></h2>
<p>Si: O Gud, min Gud! Pryd mitt hode med rettferdighetens krone og ikle mitt tempel rettskaffenhetens skrud. Du er i sannhet den som besitter alle gaver og gunstbevisninger.
(Source category: Rettferdighet) (Bahaiprayers.net ID: 3547)</p><hr />

<h2 class="list"><a href="../../prayer/unsorted/no/bpn3548/">Prayer bpn3548 in Norsk</a></h2>
<p>Forherliget være ditt navn, o Herre min Gud! Jeg bønnfaller deg ved din makt som har omsluttet alle skapte ting, og ved ditt herredømme som har nådd ut over hele skaperverkets grenser, og ved ditt Ord som var skjult i din visdom og ved hvilket du skapte din himmel og din jord, om både å gjøre oss i stand til å være urokkelige i vår kjærlighet til deg og i vår lydighet overfor ditt ønske, og til å feste vårt blikk på ditt åsyn og lovprise din herlighet.</p><hr />

<h2 class="list"><a href="../../prayer/unsorted/no/bpn3549/">Prayer bpn3549 in Norsk</a></h2>
<p>O du hvis nærhet er mitt ønske, hvis nærvær er mitt håp, hvis ihukommelse er min attrå, hvis herlighets kongesete er mitt mål, hvis bolig er mitt siktepunkt, hvis navn er min helbredelse, hvis kjærlighet er mitt hjertes stråleglans, hvis tjeneste er min sterkeste higen! Jeg bønnfaller deg ved ditt navn, hvorved du har satt dem som har anerkjent deg i stand til å heve seg mot de herligste høyder av kunnskap om deg, og hvorved du har gjort det mulig for slike som inderlig tilber deg å stige opp til og tre inn på enemerkene for dine hellige gunstbevisningers kongesete, om å hjelpe meg til å vende mitt ansikt mot ditt åsyn, og til å feste mitt blikk på deg og til å tale om din herlighet.</p><hr />

<h2 class="list"><a href="../../prayer/unsorted/no/bpn3550/">Prayer bpn3550 in Norsk</a></h2>
<p>O medlidende Gud! Deg skje takk for at du har vekket meg og gjort meg bevisst. Du har gitt meg et seende øye og skjenket meg et lydhørt øre, ført meg til ditt rike og ledet meg til din sti. Du har vist meg den rette vei og gitt meg å tre inn i forløsningens ark. O Gud! La meg forbli standhaftig, og gjør meg sterk og trofast. Beskytt meg mot hårde prøvelser, og bevar og vern meg i din Pakts og ditt Testamentes sterkt befestede festning.</p><hr />

<h2 class="list"><a href="../../prayer/unsorted/no/bpn3551/">Prayer bpn3551 in Norsk</a></h2>
<p>Lovet være du, o Herre. Tilgi oss våre synder, ha barmhjertighet med oss og gjør oss i stand til å vende tilbake til deg. La oss ikke sette vår lit til noe annet enn deg, og skjenk oss, ved din gavmildhet, det som du elsker og attrår og som anstår deg vel. Gi dem som i sannhet har trodd, en opphøyet stilling, og la din nådige tilgivelse bli dem til del.</p><hr />

<h2 class="list"><a href="../../prayer/unsorted/no/bpn3552/">Prayer bpn3552 in Norsk</a></h2>
<p>Du ser meg, o min Herre, med mitt ansikt vendt mot din gavmildhets himmel og din velviljes osean, løst fra alt unntatt deg. Jeg ber deg, ved strålene fra solen av din åpenbaring på Sinai, og ved glansen fra din nådes dagstjerne som skinner fra ditt navns horisont: den evig tilgivende, om å gi meg din forlatelse, og om å ha barmhjertighet med meg. Skriv så ned for meg, med din herlighets penn, det som vil opphøye meg ved ditt navn i skapningens verden.</p><hr />

<h2 class="list"><a href="../../prayer/unsorted/no/bpn3553/">Prayer bpn3553 in Norsk</a></h2>
<p>Jeg er, o min Herre, den som har vendt sitt ansikt mot deg og satt sitt håp til din nådes undere og din gavmildhets åpenbaringer. Jeg ber deg om at du ikke vil tillate at jeg vender meg skuffet bort fra din barmhjertighets dør, ei heller overlate meg til slike av dine skapninger som har fornektet din Sak.
Jeg er, o min Gud, din tjener og sønn av din tjener. Jeg har erkjent din sannhet i dine dager og styrt mine skritt mot din enhets strender, og jeg bekjenner at du er en, anerkjenner din enhet og håper på din tilgivelse og forlatelse.</p><hr />

<h2 class="list"><a href="../../prayer/unsorted/no/bpn3554/">Prayer bpn3554 in Norsk</a></h2>
<p>Priset være ditt navn, o min Gud og alle tings Gud, min herlighet og alle tings herlighet, min attrå og alle tings attrå, min styrke og alle tings styrke, min Konge og alle tings Konge, min besitter og alle tings besitter, mitt mål og alle tings mål, min drivende kraft og alle tings drivende kraft! Jeg bønnfaller deg om ikke å la meg bli holdt tilbake fra dine kjærlige velsignelsers osean, eller forbli langt borte fra din nærhets strender.</p><hr />

<h2 class="list"><a href="../../prayer/unsorted/no/bpn3555/">Prayer bpn3555 in Norsk</a></h2>
<p>Priset være ditt navn, o Gud. Du er i sannhet vår Herre; du er oppmerksom på hva som enn er i himmelen og på jorden. Send derfor ned over oss et tegn på din barmhjertighet. Sannelig, du har ingen overmann blant dem som viser barmhjertighet. Høylovet være du, o Herre. Bestem for oss fra ditt nærvær det som vil vederkvege hjertene til de oppriktige blant dine tjenere. Forherliget er du, o Gud; du er skaperen av himmelen og jorden og det som ligger mellom dem.</p><hr />

<h2 class="list"><a href="../../prayer/unsorted/no/bpn3556/">Prayer bpn3556 in Norsk</a></h2>
<p>Ære være deg, o Herre, du som har frembragt alle skapte ting, ved din befalings kraft.
O Herre! Bistå dem som har forsaket alt annet enn deg, og skjenk dem en stor seier. Send ned til dem, o Herre, skaren av engler fra himmelen og fra jorden og fra alt som er mellom dem, for å hjelpe dine tjenere, for å komme dem til unnsetning og styrke dem, for å sette dem i stand til å oppnå fremgang, for å støtte dem, for å ikle dem herlighet, for å skjenke dem ære og opphøyelse, for å berike dem og for å gi dem å vinne en vidunderlig seier.</p><hr />

<h2 class="list"><a href="../../prayer/unsorted/no/bpn3557/">Prayer bpn3557 in Norsk</a></h2>
<p>All ære være deg, o min Gud, som er kilden til all herlighet og velde, til storhet og ære, til overherredømme og herskermakt, til opphøyethet og nåde, til ærefrykt og kraft. Hvem du enn vil gir du å nærme seg det Største Osean, og hvem du enn vil lar du få æren av å anerkjenne ditt Eldste Navn. Av alle som er i himmel og på jord evner ingen å holde stand mot din overordnede viljes gang.</p><hr />

<h2 class="list"><a href="../../prayer/unsorted/no/bpn3558/">Prayer bpn3558 in Norsk</a></h2>
<p>Lovpriset være ditt navn, o min Gud, for at du har åpenbart den Dag som er dagenes konge, den Dag som du forkynte for dine utvalgte og dine profeter i dine ypperste tavler, den Dag da du kastet glansen av alle dine navns herlighet over alle skapte ting. Storlig velsignet er hver den som har vendt seg mot deg, og trådt inn i ditt nærvær, og hørt din røst tale.</p><hr />

<h2 class="list"><a href="../../prayer/unsorted/no/bpn3559/">Prayer bpn3559 in Norsk</a></h2>
<p>O Gud, som er opphavet til alle manifestasjoner, kilden til alle kilder, opprinnelsen til alle åpenbaringer, utspringet for alle lys! Jeg bevitner at ved ditt navn er forståelsens himmel blitt prydet, og ytringens osean bragt til å bølge, og ditt forsyns forordninger kunngjort for alle religioners tilhengere.
Jeg bønnfaller deg om å gjøre meg så rik at jeg kan gi avkall på alt uten deg, og bli gjort uavhengig av enhver unntatt deg.</p><hr />

<h2 class="list"><a href="../../prayer/unsorted/no/bpn3560/">Prayer bpn3560 in Norsk</a></h2>
<p>O min Gud! Jeg ber deg, ved ditt herligste navn, om å bistå meg i det som vil fremme dine tjeneres anliggender og få dine byer til å blomstre. Du har i sannhet makt over alle ting!
(Source category: Undervisning) (Bahaiprayers.net ID: 3560)</p><hr />

<h2 class="list"><a href="../../prayer/unsorted/no/bpn3561/">Prayer bpn3561 in Norsk</a></h2>
<p>Ære være deg som har fått alle de hellige til å bekjenne sin hjelpeløshet overfor de mangfoldige åpenbaringer av din velde og enhver profet til å erkjenne sin absolutte ringhet ansikt til ansikt med din bestandige herlighets glans. Jeg bønnfaller deg, ved ditt navn som har åpnet himmelens porter og fylt skaren i det høye med ekstatisk fryd, om å gjøre meg i stand til å tjene deg, på denne Dag, og om å gi meg styrke til å overholde det som du foreskrev i din Bok.</p><hr />

<h2 class="list"><a href="../../prayer/unsorted/no/bpn3562/">Prayer bpn3562 in Norsk</a></h2>
<p>Ære være deg, o verdens Herre og folkenes attrå, o du som er blitt åpenbar i det Største Navn, slik at visdommens og ytringens perler er kommet til syne fra muslingene i din kunnskaps veldige hav, og slik at den guddommelige åpenbarings himler er blitt prydet med lyset fra ditt åsyns gryende sol.
Jeg ber deg inderlig -ved det Ord ved hvilket ditt bevis ble fullendt blant dine skapninger og ved hvilket ditt vitnesbyrd ble fullbyrdet blant dine tjenere -om å styrke ditt folk i det som vil få Sakens åsyn til å stråle i ditt rike, som vil plante din makts faner blant dine tjenere og heise din ledelses bannere i alle dine land og riker.</p><hr />

<h2 class="list"><a href="../../prayer/unsorted/no/bpn3563/">Prayer bpn3563 in Norsk</a></h2>
<p>O du gode Herre! Lovet være du for at du har vist oss ledelsens vei, åpnet rikets dører og åpenbart deg gjennom virkelighetens sol. Til de blinde har du gitt syn; til de døve har du skjenket hørsel; du har gjenoppvekket de døde; du har gjort de fattige rike; du har vist veien for dem som er kommet på avveier; du har ledet dem som har uttørrede lepper til ledelsens kilde; du har tillatt de tørstende fisker å nå virkelighetens osean; og du har innbudt de flakkende fugler til nådens rosenhave.</p><hr />

<h2 class="list"><a href="../../prayer/unsorted/no/bpn3564/">Prayer bpn3564 in Norsk</a></h2>
<p>O du uforlignelige Gud! O du kongerikets Herre! Disse sjeler er din himmelske hær. Bistå dem, og gjør dem seierrike med styrkene fra den høyeste hærskare, slik at hver av dem kan bli som et regiment og erobre disse land ved Guds kjærlighet og den guddommelige læres lys.
O Gud! Vær du deres støtte og deres hjelper, og i villmarken, på fjellet, i dalen, i skogen, på prærien og på havet, vær du deres fortrolige, slik at de kan la sin stemme runge ved kongerikets kraft og den Hellige Ånds inspirasjon.</p><hr />

<h2 class="list"><a href="../../prayer/unsorted/no/bpn3565/">Prayer bpn3565 in Norsk</a></h2>
<p>O Gud, min Gud! Du ser meg - jeg er henrevet og drages mot ditt herlige rike, jeg er oppflammet av din kjærlighets ild blant menneskene, en talsmann for ditt rike i disse store og vidstrakte land, løst fra alt uten deg; jeg setter min lit til deg, gir avkall på hvile og velvære, langt borte fra mitt hjemland, en vandrer i disse egner, en fremmed som er strukket til jorden, ydmyk for din opphøyede Terskel, underdanig overfor din allmektige herlighets himmel; jeg bønnfaller deg ved midnattstid og ved daggry, trygler og påkaller deg morgen og aften om nådigst å hjelpe meg til å tjene din Sak, til å utbre din lære og til å opphøye ditt Ord overalt i Østen og Vesten.</p><hr />

<h2 class="list"><a href="../../prayer/unsorted/no/bpn3566/">Prayer bpn3566 in Norsk</a></h2>
<p>O Gud! O Gud! Du ser min svakhet, beskjedenhet og ydmykhet overfor dine skapninger; likevel har jeg satt min lit til deg og reist meg for å fremme din lære blant dine sterke tjenere, i tillit til din kraft og makt. O Herre! Jeg er en vingestekket fugl og ønsker inderlig å sveve oppover i ditt uendelige rom. Hvordan er det mulig for meg å gjøre dette uten ved ditt forsyn og din nåde, din bestyrkelse og hjelp?</p><hr />

<h2 class="list"><a href="../../prayer/unsorted/no/bpn3567/">Prayer bpn3567 in Norsk</a></h2>
<p>O Gud! O Gud! Dette er en vingestekket fugl, og dens flukt er meget langsom. Hjelp den, så den kan fly mot lykkens og frelsens tinde, vinge sin vei med den største glede og fryd gjennom det uendelige himmelrom, istemme sin melodi i ditt Høyeste Navn i alle egner, fryde ørene med denne kallen og gjøre øynene strålende ved synet av ledelsens tegn!
O Herre! Jeg er enslig, alene og ubetydelig.</p><hr />

<h2 class="list"><a href="../../prayer/unsorted/no/bpn3568/">Prayer bpn3568 in Norsk</a></h2>
<p>O min Gud! O min Gud! Du ser meg i min ringhet og svakhet, beskjeftiget med dette største foretagende, fast bestemt på å oppløfte ditt ord blant massene og på å utbre din lære blant dine folk. Hvordan kan jeg lykkes med mindre du bistår meg med den Hellige Ånds ånde, hjelper meg til seier med hærskarene fra ditt herlige rike og utøser over meg dine bekreftelser, som alene kan forvandle en mygg til en ørn, en vanndråpe til elver og sjøer og et atom til lys og soler?</p><hr />

<h2 class="list"><a href="../../prayer/unsorted/no/bpn3569/">Prayer bpn3569 in Norsk</a></h2>
<p>Jeg bønnfaller deg ved lysglansen fra ditt herlige åsyn, ved din urgamle storhets velde og ved ditt altoverskyggende herredømmes kraft, om å forordne for oss i denne stund ethvert mål av det som er godt og tilbørlig og om å bestemme for oss enhver andel av din nådes utgytelser. For det å skjenke gaver volder deg ikke tap, heller ikke minsker utdeling av gunstbevisninger din rikdom.
Forherliget er du, o Herre!</p><hr />

<h2 class="list"><a href="../../prayer/unsorted/no/bpn3570/">Prayer bpn3570 in Norsk</a></h2>
<p>Lovet være du, o Herre min Gud, min Mester! Du hører de klagende sukk fra dem som, skjønt de lenges etter å skue ditt åsyn, likevel er adskilt fra deg og langt borte fra ditt kongesete. Du bevitner de veklager som de som har anerkjent deg utgyter fordi de er vist bort fra deg og stunder etter å møte deg. Jeg bønnfaller deg ved de hjerter som ikke rommer noe annet enn din ihukommelses og lovprisnings skatter, og som bare fremviser vitnesbyrdene om din storhet og tegnene på din velde, om å skjenke dine tjenere som lengter etter deg styrke til å nærme seg setet for åpenbaringen av din herlighets glans, og om å hjelpe dem som har satt sitt håp til deg å tre inn i din overopphøyede velviljes og barmhjertighets tabernakel.</p><hr />

<h2 class="list"><a href="../../prayer/unsorted/no/bpn3571/">Prayer bpn3571 in Norsk</a></h2>
<p>Ære være deg, o min Gud! Du hører dem som inderlig elsker deg jamre seg i sin adskillelse fra deg og slike som har anerkjent deg klage seg fordi de er langt borte fra ditt nærvær. Slå du din nådes porter opp for deres øyne, slik at de kan tre inn gjennom dem med din tillatelse og etter din vilje, og kan stå for din veldes trone, og høre din røst tale, og bli opplyst av glansen fra ditt åsyns lys.</p><hr />

<h2 class="list"><a href="../../prayer/unsorted/no/bpn3572/">Prayer bpn3572 in Norsk</a></h2>
<p>Du er Gud, ingen annen Gud er der enn deg.
Priset og forherliget er du, o Herre min Gud! Du hersker over tilværelsens verden, og din makt gjennomtrenger alle skapte ting. Du holder skapningens rike i ditt grep og skaper i overensstemmelse med ditt velbehag.
All ære være deg, o Herre min Gud! Jeg bønnfaller deg ved slike sjeler som ivrig venter ved din port og ved de hellige vesener som har nådd ditt nærværs kongesete, om å vende din milde medlidenhets blikk mot oss og om å se på oss med ditt kjærlige forsyns øye.</p><hr />

<h2 class="list"><a href="../../prayer/unsorted/no/bpn3573/">Prayer bpn3573 in Norsk</a></h2>
<p>Forherliget være ditt navn, o Herre! Hos hvem skal jeg finne tilflukt når du i sannhet er min Gud og min elskede? Hos hvem skal jeg søke ly når du er min Herre og min besitter? Og til hvem skal jeg flykte når du i sannhet er min Mester og mitt tilfluktssted? Og hvem skal jeg bønnfalle når du i sannhet er min skatt og min lengsels mål? Og gjennom hvem skal jeg fremføre min bønn til deg når du i sannhet er min sterkeste higen og mitt høyeste ønske?</p><hr />

<h2 class="list"><a href="../../prayer/unsorted/no/bpn3574/">Prayer bpn3574 in Norsk</a></h2>
<p>Av din evighets mildt angende strømmer gi meg å drikke, o min Gud, og av fruktene på din tilværelses tre gjør meg i stand til å smake, o mitt håp! Av din kjærlighets krystallklare kilder la meg leskes, o min herlighet, og i ly av ditt evige forsyn la meg hvile, o mitt lys! På din nærhets enger, og for ditt åsyn, gjør meg i stand til å ferdes, o min elskede, og ved den høyre side av din barmhjertighets trone gi meg en plass, o min lengsel!</p><hr />

<h2 class="list"><a href="../../prayer/unsorted/no/bpn3575/">Prayer bpn3575 in Norsk</a></h2>
<p>Jeg vet ikke, o min Gud, hva slags ild du tente i ditt land. Jord kan aldri fordunkle dens glans, ei heller vann slukke dens flamme. Alle verdens folkeslag mangler styrke til å stå imot dens kraft. Storlig velsignet er den som har nærmet seg ilden og hørt dens bulder.
Noen, o min Gud, satte du, ved din styrkende nåde, i stand til å komme den nær, mens du holdt andre tilbake på grunn av det deres hender har forøvet i dine dager.</p><hr />

<h2 class="list"><a href="../../prayer/unsorted/no/bpn3576/">Prayer bpn3576 in Norsk</a></h2>
<p>Lovet være du, o Herre min Gud! Jeg bevitner at du fra evighet var opphøyet i din altoverskyggende velde og makt, og at du til evighet vil forbli i din altoverstrålende kraft og herlighet. Ingen i jordens og himmelens riker makter å gjøre ditt forsett til intet; ingen i alle åpenbaringens og skapningens verdener kan beseire deg. På ditt bud gjør du hva du vil, og ved ditt herredømmes kraft hersker du som du behager.</p><hr />

<h2 class="list"><a href="../../prayer/unsorted/no/bpn3577/">Prayer bpn3577 in Norsk</a></h2>
<p>Lovet være du, o min Gud! Jeg er en av dine tjenere, som har trodd på deg og på dine tegn. Du ser hvordan jeg har vendt meg mot din barmhjertighets dør og rettet blikket mot din miskunn. Jeg bønnfaller deg, ved dine ypperste titler og dine uendelig opphøyede egenskaper, om å åpne dine gavers porter for mitt ansikt. Hjelp meg derfor til å gjøre det som er godt, o du som er besitteren av alle navn og egenskaper!</p><hr />

<h2 class="list"><a href="../../prayer/unsorted/no/bpn3578/">Prayer bpn3578 in Norsk</a></h2>
<p>O min Gud, gavmildhetens og barmhjertighetens Gud! Du er den Konge ved hvis bydende ord hele skaperverket er blitt frembragt; og du er den overmåte gavmilde hvis tjeneres gjerninger aldri har hindret ham fra å gi uttrykk for sin nåde, ei heller fra å åpenbare sin gavmildhet.
Tillat denne tjener, bønnfaller jeg deg, å nå frem til det som er kilden til frelse for ham i enhver verden av dine verdener.</p><hr />

<h2 class="list"><a href="../../prayer/unsorted/no/bpn3579/">Prayer bpn3579 in Norsk</a></h2>
<p>O min Herre! La din skjønnhet være min føde, og ditt nærvær mitt drikke, og ditt velbehag mitt håp, og lovprisning av deg min gjerning, og ihukommelse av deg min ledsager, og ditt herredømmes kraft min hjelper, og din bolig mitt hjem, og mitt bosted det sete du har helliggjort fra de begrensninger du har underlagt dem som er stengt ute fra deg som ved et slør.
Du er i sannhet den allmektige, den overmåte herlige, den sterkeste.</p><hr />

<h2 class="list"><a href="../../prayer/unsorted/no/bpn3580/">Prayer bpn3580 in Norsk</a></h2>
<p>Skap i meg et rent hjerte, o min Gud, og gi meg på ny en rolig samvittighet, o mitt håp! Ved kraftens ånd bestyrk du meg i din Sak, o min høyst-elskede, og ved din herlighets lys åpenbar for meg din vei, o du mine lengslers mål! Ved din altoverskyggende veldes kraft løft meg opp til din hellighets himmel, o mitt vesens opphav, og gled meg ved din evighets milde vinder, o du som er min Gud!</p><hr />

<h2 class="list"><a href="../../prayer/unsorted/no/bpn3581/">Prayer bpn3581 in Norsk</a></h2>
<p>O Gud! Forfrisk og gled min ånd. Rens mitt hjerte. Styrk mine evner. Alt hva meg angår legger jeg i din hånd. Du er min leder og min tilflukt. Jeg vil ikke lenger være sørgmodig og bedrøvet; jeg vil være lykkelig og glad. O Gud! Jeg vil ikke lenger være full av angst, ei heller vil jeg la vanskeligheter plage meg. Jeg vil ikke dvele ved livets ubehageligheter.
O Gud! Du er en bedre venn for meg enn jeg selv er.</p><hr />

<h2 class="list"><a href="../../prayer/unsorted/no/bpn3582/">Prayer bpn3582 in Norsk</a></h2>
<p>O min Gud! O min Gud! Denne din tjener har gått fremover mot deg, vandrer lidenskapelig i din kjærlighets ørken, betrer din tjenestes sti, ser frem til dine gunstbevisninger, håper på din gavmildhet, setter sin lit til ditt rike og beruses av din gaves vin. O min Gud! Gjør hans hengivenhet for deg varmere, gjør ham mer trofast i sin lovprisning av deg, og øk gløden i hans kjærlighet til deg.</p><hr />

<h2 class="list"><a href="../../prayer/unsorted/no/bpn3583/">Prayer bpn3583 in Norsk</a></h2>
<p>O min Herre! O min Herre! Dette er en lampe som er tent av din kjærlighets ild og som brenner med den flamme som er tent i din barmhjertighets tre. O min Herre! Øk dens glød, varme og flamme, med den ild som er tent i din manifestasjons Sinai. Sannelig, du er den bestyrkende, den hjelpende, den mektige, den gavmilde, den kjærlige.
(Source category: Åndelig vekst) (Bahaiprayers.net ID: 3583)</p><hr />

<h2 class="list"><a href="../../prayer/unsorted/no/bpn3584/">Prayer bpn3584 in Norsk</a></h2>
<p>O min herlige Herre! Hjelp meg til å avstå fra enhver avvikende tilbøyelighet; til å holde enhver opprørsk lidenskap i tømme; til å gjøre motivene for min oppførsel rene; til å tilegne meg den ydmykhet som ikke lar seg anfekte av noen utfordring, den tålmodighet som ingen lidelse kan gjøre slutt på, den rettskaffenhet som ingen selviskhet kan rokke, så at jeg kan bli skikket til å tjene deg og utbre ditt Ord.</p><hr />

<h2 class="list"><a href="../../prayer/unsorted/no/bpn3585/">Prayer bpn3585 in Norsk</a></h2>
<p>&ldquo;De daglige obligatoriske bønnene er, sammen med noen få andre spesielle bønner, så som Helbredelsesbønnen og Ahmads tavle, av Bahá&rsquo;u&rsquo;lláh blitt inngitt en egen kraft og betydning og bør derfor godtas som sådanne. De bør fremsies med ubetinget tro og tillit av de troende, slik at de ved dem kan komme inn i et mye nærmere fellesskap med Gud og mer fullstendig identifisere seg med hans lover og forskrifter.&rdquo; Fra et brev skrevet på vegne av Shoghi Effendi.</p><hr />

<h2 class="list"><a href="../../prayer/unsorted/no/bpn3586/">Prayer bpn3586 in Norsk</a></h2>
<p>Denne tavlen leses ved Bahá&rsquo;u&rsquo;lláhs og Bábs gravmæler. Den brukes også ofte på deres årlige minnedager.
Måtte den lovprisning som har lyst frem fra ditt umåtelig opphøyede Selv, og den herlighet som har skint frem fra din overmåte strålende Skjønnhet, hvile over deg, o du som er manifestasjonen av storhet og evighetens Konge og Herre over alle som er i himmel og på jord! Jeg bevitner at ved deg ble Guds overherredømme og hans velde, og Guds majestet og hans storhet, åpenbart, og at ved deg har den urgamle herlighets soler utgytt sin stråleglans i din ugjenkallelige forordnings himmel, og den usettes Skjønnhet skint frem over skapningens horisont.</p><hr />

<h2 class="list"><a href="../../prayer/unsorted/no/bpn3587/">Prayer bpn3587 in Norsk</a></h2>
<p>I Guds, den eldstes, den størstes, navn.
Sannelig, de oppriktiges hjerter fortæres i adskillelsens ild. Hvor er glansen av ditt åsyns lys, o alle verdeners elskede?
De som er deg nær er blitt forlatt i ensomhetens mørke. Hvor er lyset fra din gjenforenings morgen, o alle verdeners attrå?
Dine utvalgtes legemer ligger skjelvende på fjerne strender. Hvor er ditt nærværs osean, o du som trollbinder alle verdener?
Lengtende hender løftes mot din nådes og gavmildhets himmel.</p><hr />

<h2 class="list"><a href="../../prayer/unsorted/no/bpn3588/">Prayer bpn3588 in Norsk</a></h2>
<p>*Bahá&rsquo;u&rsquo;lláh bestemmer i &ldquo;Kitab-i-Aqdas&rdquo; at denne bønnen skal fremsies, i sin helhet, for den avdøde ved en bahá&rsquo;í-begravelse. Den leses før jordfestelsen av en person mens de øvrige står.
O min Gud! Dette er din tjener og sønn av din tjener som har trodd på deg og på dine tegn og vendt sitt ansikt mot deg, fullstendig løsrevet fra alt uten deg. Sannelig, av dem som viser barmhjertighet er du den mest barmhjertige.</p><hr />

<h2 class="list"><a href="../../prayer/unsorted/no/bpn3589/">Prayer bpn3589 in Norsk</a></h2>
<p>*(Denne bønnen, åpenbart av Abdu&rsquo;l-Bahá, blir lest ved hans grav. Den blir også brukt i personlig bønn.) *Den som fremsier denne bønnen med ydmykhet og inderlighet, vil skape glede og fryd i denne tjeners hjerte; det vil endog være som å møte ham ansikt til ansikt.
Han er den overmåte herlige!
O Gud, min Gud! Ydmyk og gråtende løfter jeg mine bønnfallende hender mot deg og skjuler mitt ansikt i støvet foran din Terskel, som er opphøyet over de lærdes kunnskap og over lovprisningen fra alle som priser deg.</p><hr />

<h2 class="list"><a href="../../prayer/unsorted/no/bpn3590/">Prayer bpn3590 in Norsk</a></h2>
<p>*I &ldquo;Kitab-i-Aqdas&rdquo; sier Bahá&rsquo;u&rsquo;lláh: &ldquo;Vi har pålagt dere å be og faste fra modenhetsalderens begynnelse; dette er forordnet av Gud, deres Herre og deres forfedres Herre. *Den som er på reise, de syke, de som er med barn eller gir die, er ikke bundet av fasten. *Avstå fra mat og drikke, fra soloppgang til solnedgang, og vokt dere så ikke begjær berøver dere denne nåde som er fastsatt i Boken.&rdquo; *Fastetiden varer fra og med 2.</p><hr />

<h2 class="list"><a href="../../prayer/unsorted/no/bpn3591/">Prayer bpn3591 in Norsk</a></h2>
<p>De innskutte dager, fra og med 26. februar til og med 1. mars, bør være en tid viet forberedelse til fasten, en gjestfrihetens, nestekjærlighetens og gavenes tid.
Min Gud, min ild, og mitt lys! De dager som du i din Bok har kalt ayyam-i-ha (*) er begynt, o du som er navnenes Konge, og fasten nærmer seg, den som din umåtelig opphøyede Penn har pålagt alle som er i din skapnings rike å overholde.</p><hr />

<h2 class="list"><a href="../../prayer/unsorted/no/bpn3592/">Prayer bpn3592 in Norsk</a></h2>
<p>Gjør våre trinn faste på din vei, o Herre, og styrk du våre hjerter i lydighet mot deg. Vend våre ansikter mot din enhets Skjønnhet, og gled vårt indre med de tegn som viser at du er én i din guddommelighet. Pryd våre legemer med din gavmildhets kappe, og fjern syndighetens slør fra våre øyne, og gi oss din nådes beger, slik at alt levende i sitt innerste vesen kan synge din pris ved synet av din storhet.</p><hr />

<h2 class="list"><a href="../../prayer/unsorted/no/bpn3593/">Prayer bpn3593 in Norsk</a></h2>
<p>O du barmhjertige Gud! O du end t mektig og sterk! O du kjærligste Far! Disse tjenere har samlet end t vender seg mot deg, bønnfaller din terskel og lengter etter dine utallige gaver fra den faste forvissning de har om deg. De har intet annet mål enn ditt velbehag. De har intet annet til hensikt enn å tjene menneskehetens verden.
O Gud! Gjør denne forsamling strålende. Fyll deres hjerter med ømhet.</p><hr />

<h2 class="list"><a href="../../prayer/unsorted/no/bpn3594/">Prayer bpn3594 in Norsk</a></h2>
<p>O du gode Herre! Dette er dine tjenere som har samlet seg I dette møte, har vendt seg mot ditt rike og trenger din gave og velsignelse. O du Gud! Gi klart og tydelig til kjenne din enhets tegn end t nedlagt I alt livs innerste virkelighet.
Åpenbar og avdekk de gode egenskaper som du har latt ligge latent og skjult I disse menneskers innerste virkelighet.
O Gud! Vi er som planter, og din gavmildhet er som regnet; styrk disse planter og få dem til å vokse ved din gave.</p><hr />

<h2 class="list"><a href="../../prayer/unsorted/no/bpn3595/">Prayer bpn3595 in Norsk</a></h2>
<p>O Gud, min Gud! Vi er dine tjenere som har end toss Når dere går inn I rådsværelset, les da denne bønn med et hjerte som banker av kjærlighet til Gud og med en tunge så lutret at den kun kommer ham I hu, slik at den allmektige nådigst kan hjelpe dere til å end den største seier:
O Gud, min Gud! Vi er dine tjenere som har end toss med hengivenhet mot ditt hellige åsyn, som har løsrevet oss fra alt uten deg på denne strålende Dag.</p><hr />

<h2 class="list"><a href="../../prayer/unsorted/no/bpn3596/">Prayer bpn3596 in Norsk</a></h2>
<p>*Naw-rúz, den 21. mars, er den første dag i bahá&rsquo;í året, en gledens dag.
Lovet være du, o min Gud, for at du har forordnet naw-rúz som en høytid for dem som har holdt fasten av kjærlighet til deg og avholdt seg fra alt som er avskyelig for deg. Gi, o min Herre, at din kjærlighets ild og varmen fremkalt av fasten som du har påbudt, kan oppflamme dem for din Sak, og gjøre dem beskjeftiget med å prise deg og ihukomme deg.</p><hr />

<h2 class="list"><a href="../../prayer/unsorted/no/bpn3597/">Prayer bpn3597 in Norsk</a></h2>
<p>Lys og herlighet, hyllest og lovprisning være over hans Saks Hender, ved hvem standhaftighetens lys har strålt frem og den sannhet er fastslått at myndigheten til å velge ligger hos Gud, den sterke, den mektige, den uhemmede, ved hvem gavmildhetens osean har bølget og duften av de nådige gunstbevisninger fra Gud, menneskehetens Herre, har bredt seg. Vi bønnfaller ham –opphøyet er han – om å verne dem ved sine hærskarers makt, om å beskytte dem ved sin veldes kraft og om å bistå dem ved sin ubetvingelige styrke uns t alle skapte ting overlegen.</p><hr />

<h2 class="list"><a href="../../prayer/unsorted/no/bpn3598/">Prayer bpn3598 in Norsk</a></h2>
<p>Svangerskap Min Herre! Min Herre! Jeg priser deg og jeg takker deg for det hvormed du har begunstiget din ydmyke tjenerinne, din trell som trygler og bønnfaller deg, fordi du I sannhet har ledet henne til ditt åpenbare rike og latt henne få høre din opphøyede kallen I den timelige verden og skue dine tegn som viser at ditt seierrike herredømme over alle ting er kommet til syne.
O min Herre, jeg vier det uns t I mitt morsliv til deg.</p><hr />

<h2 class="list"><a href="../../prayer/unsorted/no/bpn3599/">Prayer bpn3599 in Norsk</a></h2>
<p>Min Herre! Min Herre! Jeg priser deg og jeg takker deg for det hvormed du har begunstiget din ydmyke tjenerinne, din trell som trygler og bønnfaller deg, fordi du I sannhet har ledet henne til ditt åpenbare rike og latt henne få høre din opphøyede kallen I den timelige verden og skue dine tegn som viser at ditt seierrike herredømme over alle ting er kommet til syne.
O min Herre, jeg vier det uns t I mitt morsliv til deg.</p><hr />

<h2 class="list"><a href="../../prayer/unsorted/no/bpn3600/">Prayer bpn3600 in Norsk</a></h2>
<p>*&ldquo;Bahá&rsquo;í ekteskap er forening og inderlig hengivenhet mellom de to ter. De må imidlertid utvise den største omhu og lære hverandres karakter å kjenne. Dette evige bånd bør stadfestes av en fast pakt, og hensikten bør være å frembringe harmoni, vennskap og enhet og å oppnå evig liv.&rdquo; - Abdu&rsquo;l-Bahá -Ekteskapsløftet - de ord som skal sies av bruden og brudgommen enkeltvis i nærvær av minst to vitner godkjent av det Lokale Råd -er, som foreskrevet i &ldquo;Ki-i-Aqdas&rdquo; (&ldquo;Den Helligste Bok&rdquo;): &ldquo;Sannelig, vi vil alle holde fast ved Guds vilje.</p><hr />

<h2 class="list"><a href="../../prayer/unsorted/no/bpn3601/">Prayer bpn3601 in Norsk</a></h2>
<p>Han er Gud! O uforlignelige Herre! I din allmektige visdom har du pålagt folkene ekteskap, så at generasjonene kan etterfølge hverandre i denne timelige verden, og så at de, så lenge verden skal bestå, alltid kan være beskjeftiget ved din enhets terskel med tjeneste og tilbedelse, med hyllest, tilkjennegivelse av ærefrykt, og lovprisning. &ldquo;Jeg har ikke skapt ånder og mennesker for annet enn at de skulle tilbe meg.&rdquo; Måtte du derfor i din barmhjertighets himmel vie disse to fugler fra din kjærlighets rede og gjøre dem til et middel til å tiltrekke evig nåde, slik at det fra foreningen av disse to kjærlighetens sjøer kan heve seg en bølge av ømhet som skyller det rene og gode avkoms perler opp på livets strand.</p><hr />

<h2 class="list"><a href="../../prayer/unsorted/no/bpn3602/">Prayer bpn3602 in Norsk</a></h2>
<p>Ære være deg, o min Gud! Sannelig, denne din tjener og denne din tjenerinne er kommet sammen under din barmhjertighets vern, og de er forenet ved din velvilje og godhet. O Herre! Hjelp dem i denne verden og i ditt rike, og bestem for dem ethvert gode ved din gavmildhet og nåde. O Herre! Styrk dem i din tjeneste, og hjelp dem til å tjene deg. Gi dem å bli ditt navns tegn i din verden, og beskytt dem ved dine gaver som er uuttømmelige i denne verden og den kommende verden.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
