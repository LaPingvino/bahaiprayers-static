<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Katsumused ja raskused on devotional.gq</title>
    <link>https://devotional.gq/tags/cat-katsumused-ja-raskused/</link>
    <description>Recent content in cat-Katsumused ja raskused on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-katsumused-ja-raskused/index.xml" rel="self" type="application/rss+xml" />
    <item>
      <title>Prayer bpn3709 in Eesti</title>
      <link>https://devotional.gq/prayer/unsorted/et/bpn3709/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3709/</guid>
      <description>Oo Jumal, mu Jumal! Ära ole minust kaugel, sest katsumus katsumuse järel on kogunenud mu ümber. Oo Jumal, mu Jumal! Ära jäta mind mu enda hooleks, sest äärmine ebaõnn on langenud mu osaks. Puhast piima, ammutatuna Sinu armastava lahkuse rinnast, anna mulle juua, sest janu on mu täielikult ära vaevanud. Oma halastuse tiibade varju alla võta mind, sest kõik mu õnnetused on mind ühiselt rünnanud. Hoia mind oma ülevuse trooni läheduses, silmitsi Sinu hiilguse märkide ilmutusega, sest viletsus on mind rängalt puudutanud.</description>
    </item>
    
    <item>
      <title>Prayer bpn3710 in Eesti</title>
      <link>https://devotional.gq/prayer/unsorted/et/bpn3710/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3710/</guid>
      <description>Oo Sina, kelle katsumused on tervendavaks ravimiks neile, kes on Sinu lähedal, kelle mõõk on kõikide nende tuline ihaldus, kes Sind armastavad, kelle oda on selliste südamete armsaim soov, kes Sinu järele igatsevad, kelle määrus on ainus lootus neile, kes on ära tundnud Sinu tõe! Ma anun Sind, et Sa saadaksid oma jumaliku sulniduse ja oma palge auhiilguse sädeluse kaudu meile alla oma kõrguste riigist seda, mis võimaldaks meil pääseda Sinu lähedusse.</description>
    </item>
    
    <item>
      <title>Prayer bpn3711 in Eesti</title>
      <link>https://devotional.gq/prayer/unsorted/et/bpn3711/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3711/</guid>
      <description>Kas on kedagi raskuste kõrvaldajat peale Jumala? Ütle: Kiidetud olgu Jumal! Tema on Jumal! Kõik on Tema teenrid ja kõik kuuletuvad Tema käsule.
(Source category: Katsumused ja raskused) (Bahaiprayers.net ID: 3711)</description>
    </item>
    
    <item>
      <title>Prayer bpn3712 in Eesti</title>
      <link>https://devotional.gq/prayer/unsorted/et/bpn3712/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3712/</guid>
      <description>Anun Sind Sinu väe nimel, oo mu Jumal! Ära lase mulle katsumuste aegadel juhtuda midagi halba ning hoolimatuse hetkedel juhi mu samme õigesti oma inspiratsiooni abil. Sina oled Jumal, Sinul on võim teha seda, mida Sa soovid. Keegi ei saa Sinu tahtele vastu seista ega nurjata Sinu eesmärki.
(Source category: Katsumused ja raskused) (Bahaiprayers.net ID: 3712)</description>
    </item>
    
    <item>
      <title>Prayer bpn3713 in Eesti</title>
      <link>https://devotional.gq/prayer/unsorted/et/bpn3713/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3713/</guid>
      <description>Oo Issand! Sina oled kõikide piinade Kõrvaldaja ja kõikide hädade Hajutaja. Sina oled see, kes peletab eemale kõik mured ja vabastab kõik orjad, kõikide hingede Lunastaja. Oo Issand! Vabasta mind oma armu läbi ning loe mind nende oma teenrite hulka, kes on saanud päästetud.
(Source category: Katsumused ja raskused) (Bahaiprayers.net ID: 3713)</description>
    </item>
    
    <item>
      <title>Prayer bpn3714 in Eesti</title>
      <link>https://devotional.gq/prayer/unsorted/et/bpn3714/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3714/</guid>
      <description>Sina tead väga hästi, oo mu Jumal, et katsumused on langenud mu peale igast ilmakaarest ja keegi ei suuda neid hajutada ega muuta peale Sinu. Ma tean kindlalt oma armastusest Sinu vastu, et Sa ei lase ühelegi hingele iialgi osaks langeda katsumusi muidu kui vaid selleks, et ülendada tema seisust oma taevases Paradiisis ning tugevdada tema südant selles maapealses elus oma kõikevõitva võimuga, nii et ta ei kalduks selle maailma tühisuste poole.</description>
    </item>
    
    <item>
      <title>Prayer bpn3715 in Eesti</title>
      <link>https://devotional.gq/prayer/unsorted/et/bpn3715/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3715/</guid>
      <description>Oo Issand, mu Jumal ja mu varjupaik hädas! Mu kilp ja kaitse raskusis! Mu asüül ja pelgupaik mure hetkel ning kaaslane mu üksinduses! Mu ahastuse trööst ja armastav sõber mu üksilduses! Mu kurbusevalude kõrvaldaja ja mu pattude andestaja! Pöördun täielikult Sinu poole, palavalt anudes Sind kogu oma südame, mõistuse ja keelega, et Sa kaitseksid mind kõige selle eest, mis on vastuolus Sinu tahtega sel Su jumaliku ühtsuse ajajärgul ning puhastaksid mind igast rüvetusest, mis takistab mul otsimast puhta ja plekituna Sinu armupuu varju.</description>
    </item>
    
    <item>
      <title>Prayer bpn3716 in Eesti</title>
      <link>https://devotional.gq/prayer/unsorted/et/bpn3716/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3716/</guid>
      <description>Kõik kiitus olgu Sulle, oo mu Jumal, kes Sa oled kogu hiilguse ja majesteetlikkuse, suuruse ja au, ülemvõimu ja valitsuse, ülevuse ja armulisuse, aukartuse ja jõu Algallikas. Kel iganes Sa tahad, lased Sa läheneda oma Suurimale Ookeanile ning kellele iganes Sa soovid, osutad Sa au tunda oma Iidseimat Nime. Kõigist, kes on taevas ja maa peal, ei suuda keegi vastu seista Sinu sõltumatu tahte mõjule. Igavesest ajast oled Sa valitsenud kogu loodut ning säilitad igavesti oma ülemvalitsuse kõigi loodud asjade üle.</description>
    </item>
    
    <item>
      <title>Prayer bpn3717 in Eesti</title>
      <link>https://devotional.gq/prayer/unsorted/et/bpn3717/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/et/bpn3717/</guid>
      <description>-Bahá’u’lláh
Ülistatud olgu Sinu nimi, oo Issand mu Jumal! Sina oled see, keda kõik palveldavad, kuid kes ei palvelda kedagi, kes on kõikide asjade Isand, kuid pole kellegi vasall, kes teab kõiki asju, kuid on kõigile tundmatu. Sina soovisid, et inimesed tunneksid Sind; seepärast lõid Sa ainsa sõnaga kogu loodu ja kujundasid maailmakõiksuse. Ei ole muud Jumalat peale Sinu, Kujundaja, Looja, Kõigevägevama, Võimsaima. Ma anun Sind sellesama ainsa sõna nimel, mis on säranud esile Sinu tahte taevarannal, et Sa lubaksid mul juua külluseni elavast veest, millega Sa oled värskendanud oma väljavalitute südameid ning elavdanud Sind armastavaid hingi, et võiksin alati ja igas olukorras pöörata oma palge täielikult Sinu poole.</description>
    </item>
    
  </channel>
</rss>
