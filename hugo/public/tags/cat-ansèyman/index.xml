<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Ansèyman on devotional.gq</title>
    <link>https://devotional.gq/tags/cat-ans%C3%A8yman/</link>
    <description>Recent content in cat-Ansèyman on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-ans%C3%A8yman/index.xml" rel="self" type="application/rss+xml" />
    <item>
      <title>Prayer bpn7620 in Kreyol Ayisyen</title>
      <link>https://devotional.gq/prayer/unsorted/ht/bpn7620/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7620/</guid>
      <description>Glwa pou Ou, O Senyè tout mond la e Dezi tout nasyon yo, O Ou menm Ki te vin manifeste nan Pi Gran Non an, kote bijou sajès ak pawòl yo te parèt nan koki ki soti nan gran lanmè konesans Ou an, epi syèl revelasyon diven an te vin bèl lè limyè vizaj Ou te parèt tankou yon solèy. Mwen sipliye Ou, avèk Pawòl sa a ki te fè prèv Ou yo vin pafè pami kreyati Ou yo epi ki te fè temwayaj Ou vin akonpli pami sèvitè Ou yo, pou ranfòse pèp Ou yo nan sa ki pral pèmèt imaj Koz la klere nan wayòm Ou an, epi ki pral plante drapo pouvwa Ou yo pami sèvitè Ou yo, e ki pral leve bandwòl direksyon Ou toupatou nan teritwa Ou yo.</description>
    </item>
    
    <item>
      <title>Prayer bpn7621 in Kreyol Ayisyen</title>
      <link>https://devotional.gq/prayer/unsorted/ht/bpn7621/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7621/</guid>
      <description>Lwanj pou Ou, O Senyè Bondye mwen! Mwen sipliye Ou, poutèt Non Ou pèsonn moun pa te rekonèt nan fason li ta merite a, yon Non okenn nanm pa te vrèman konprann siyifikasyon li; mwen sipliye Ou poutèt Li menm Ki se Tèt Sous Revelasyon Ou an ak Solèy siyn Ou yo, pou fè kè mwen vin yon vèso pou kenbe lanmou Ou ak souvni Ou. Fè kè mwen vin atache ak pi gran Oseyan Ou an, pou fè dlo sajès Ou yo k’ap bay lavi ansanm ak sous klè yo k’ap ba Ou glwa ak lwanj koule soti nan li.</description>
    </item>
    
    <item>
      <title>Prayer bpn7622 in Kreyol Ayisyen</title>
      <link>https://devotional.gq/prayer/unsorted/ht/bpn7622/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7622/</guid>
      <description>O Bondye, Ou menm Ki Pa Gen Parèy! O Ou menm Senyè Wayòm nan! Se nanm sa yo ki fòme lame selès Ou a. Ba yo èd Ou, epi fè yo jwenn viktwa avèk sipò twoup ki nan Fòs Siprèm nan, pou yo chak ta vin tankou yon rejiman solda k’ap pote viktwa sou peyi sa yo akoz lanmou yo gen pou Bondye ak limyè ki nan ansèyman diven yo. O Bondye!</description>
    </item>
    
    <item>
      <title>Prayer bpn7623 in Kreyol Ayisyen</title>
      <link>https://devotional.gq/prayer/unsorted/ht/bpn7623/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7623/</guid>
      <description>*Zanmi yo k’ap gaye pafen Bondye ta dwe resite priyè sa a chak maten: O Bondye, Bondye mwen! Ou wè kreyati fèb sa a k’ap mande pouvwa selès, yon malere ki anvi jwenn trezò Ou yo ki soti nan syèl la, yon moun ki swaf ki ta renmen jwenn fontèn lavi etènèl la, yon malad k’ap chèche gerizon Ou te pwomèt la daprè mizèrikòd Ou ki p’ap janm fini - yon mizèrikòd Ou te chwazi pou sèvitè Ou yo ki nan Wayòm Ou anwo a.</description>
    </item>
    
    <item>
      <title>Prayer bpn7624 in Kreyol Ayisyen</title>
      <link>https://devotional.gq/prayer/unsorted/ht/bpn7624/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7624/</guid>
      <description>*Chak nanm k’ap travèse vil yo, vilaj yo ak bouk yo ki nan Eta sa yo e ki angaje nan gaye pafen Bondye, ta dwe fè lekti priyè sa a chak maten: O Bondye mwen! O Bondye mwen! Ou wè mwen piti e fèb, men mwen okipe nan pi gran travay la, avèk fèm desizyon pou egzalte pawòl Ou pami mas pèp yo e pou gaye ansèyman Ou pami sèvitè Ou yo.</description>
    </item>
    
    <item>
      <title>Prayer bpn7625 in Kreyol Ayisyen</title>
      <link>https://devotional.gq/prayer/unsorted/ht/bpn7625/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7625/</guid>
      <description>Lwanj pou Ou, O Bondye mwen! Sa yo se sèvitè Ou ki atire avèk pafen mizèrikòd Ou, ki chofe akoz dife k’ap boule nan pyebwa linite Ou, e ki gen je k’ap klere akoz y’ap gade ekla limyè k’ap briye nan Sinayi linite Ou. O Senyè! Libere lang yo pou yo kapab site Non Ou pami pèp Ou yo. Pèmèt yo louwe Ou akoz gras Ou ak jantiyès Ou ki plen lanmou, ede yo avèk lame zanj Ou yo, ranfòse kouraj yo nan sèvis Ou, epi fè yo tounen siyn direksyon Ou pami kreyati Ou yo.</description>
    </item>
    
    <item>
      <title>Prayer bpn7626 in Kreyol Ayisyen</title>
      <link>https://devotional.gq/prayer/unsorted/ht/bpn7626/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7626/</guid>
      <description>*Nenpòt moun k’ap vwayaje nan divès kote pou anseye, se pou li resite priyè sa a sou mòn yo, nan dezè yo, sou tè a ak sou lanmè a. O Bondye! O Bondye! Ou wè feblès mwen, jan mwen manke enpòtans, jan mwen mete mwen ba devan kreyati Ou yo; malgre sa, mwen te mete konfyans mwen nan Ou e mwen te leve pou fè avanse ansèyman Ou yo pami sèvitè Ou yo ki fò, epi mwen depann sou pouvwa Ou ak pisans Ou.</description>
    </item>
    
    <item>
      <title>Prayer bpn7627 in Kreyol Ayisyen</title>
      <link>https://devotional.gq/prayer/unsorted/ht/bpn7627/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7627/</guid>
      <description>O Bondye! O Bondye! Sa a se yon zwazo ki gen yon zèl kase, epi vòl li ralanti - ede li monte anlè nan direksyon richès yo ak delivrans lan, fè li vole avèk pi gran jwa ak kontantman toupatou nan espas ki pa gen fen an, kite li chante melodi li pou Pi Gran Non Ou an nan tout rejyon yo, pèmèt li fè zòrèy yo rejwi akoz apèl sa a, epi fè je yo klere paske y’ap gade siyn pawòl Ou yo.</description>
    </item>
    
    <item>
      <title>Prayer bpn7628 in Kreyol Ayisyen</title>
      <link>https://devotional.gq/prayer/unsorted/ht/bpn7628/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7628/</guid>
      <description>O Bondye mwen, voye èd Ou pou sèvitè Ou a kapab simaye Pawòl la, pou li kapab rejte sa ki manke valè e ki fo, pou li kapab etabli laverite, gaye vèsè sakre yo nan lòt rejyon yo, devwale glwa yo, epi fè limyè maten an klere nan kè moun ki mache nan ladwati. An verite, se Ou menm Ki Renmen Bay, Sila a Ki Padone.
(Source category: Ansèyman) (Bahaiprayers.net ID: 7628)</description>
    </item>
    
    <item>
      <title>Prayer bpn7629 in Kreyol Ayisyen</title>
      <link>https://devotional.gq/prayer/unsorted/ht/bpn7629/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7629/</guid>
      <description>O Bondye, Bondye mwen! Ede sèvitè Ou yo Ou fè konfyans gen kè ki plen lanmou e ki dou. Asiste yo pami tout nasyon yo ki sou latè pou yo kapab gaye limyè direksyon an ki soti nan Lame zanj ki anwo a. An verite, se Ou menm Ki Fò, Ki Gen Pouvwa, Ki Pisan, K’ap Domine Tout Bagay, Ki Toujou ap Bay. An verite, se Ou menm Ki Renmen Bay, Ki Dou, Ki Plen Afeksyon, Sila a Ki Gen Plis Bonte a.</description>
    </item>
    
    <item>
      <title>Prayer bpn7630 in Kreyol Ayisyen</title>
      <link>https://devotional.gq/prayer/unsorted/ht/bpn7630/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7630/</guid>
      <description>*Nenpòt moun ki kite lakay li pou ale nenpòt kote nan yon vwayaj ansèyman, se pou li resite priyè sa a jou e nwit pandan li nan peyi etranje yo. O Bondye, Bondye mwen! Ou wè jan mwen pèdi nan afeksyon mwen pou Ou, jan mwen atire nan direksyon wayòm gloriye Ou a, mwen chofe ak dife lanmou Ou nan mitan limanite, m’ap anonse wayòm Ou an nan peyi ki gwo e gran sa yo, mwen detache ak tout bagay esepte Ou menm, mwen konte sou Ou, mwen abandone repo ak konfò, mwen lwen peyi mwen, yon vwayajè nan rejyon sa yo, yon etranje ki tonbe sou tè a, mwen mete mwen piti devan Papòt egzalte Ou a, mwen koube mwen byen ba devan syèl glwa toupisan Ou a, m’ap sipliye Ou nan mitan lannwit ak nan kòmansman douvanjou a, m’ap rele Ou epi m’ap priye Ou maten e swa pou ede mwen sèvi Koz Ou poutèt gras Ou, pou mwen ta kapab gaye Ansèyman Ou yo toupatou epi egzalte pawòl Ou nan tout direksyon nan Lès ak nan Lwès.</description>
    </item>
    
    <item>
      <title>Prayer bpn7631 in Kreyol Ayisyen</title>
      <link>https://devotional.gq/prayer/unsorted/ht/bpn7631/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7631/</guid>
      <description>O Bondye, Bondye mwen! Bay èd Ou pou sèvitè fidèl Ou yo kapab genyen kè ki plen lanmou e ki dou. Ede yo gaye pami tout nasyon yo ki sou latè limyè direksyon an ki soti nan Lame anwo a. An verite, se Ou menm Ki Fò, Ki Plen Pouvwa a, Pisan an, Sila a K’ap Domine Tout Bagay, K’ap Toujou Padone. An verite, se Ou menm Ki Renmen Bay, Ki Ale Dousman, Ki Gen Kè Sansib, Sila a Ki Gen Plis Bonte.</description>
    </item>
    
    <item>
      <title>Prayer bpn7632 in Kreyol Ayisyen</title>
      <link>https://devotional.gq/prayer/unsorted/ht/bpn7632/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ht/bpn7632/</guid>
      <description>O Bondye mwen, ede sèvitè Ou yo pou yo leve onè Pawòl la, epi rejte sa ki san valè ak fo, pou yo rive etabli laverite, gaye vèsè sakre yo toupatou, devwale limyè yo, e fè ekla maten an parèt nan kè moun ki mache nan ladwati. An verite, se Ou menm Ki Renmen Bay, Ki Padone.
(Source category: Ansèyman) (Bahaiprayers.net ID: 7632)</description>
    </item>
    
  </channel>
</rss>
