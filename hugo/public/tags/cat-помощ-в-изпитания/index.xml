<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Помощ в изпитания on devotional.gq</title>
    <link>https://devotional.gq/tags/cat-%D0%BF%D0%BE%D0%BC%D0%BE%D1%89-%D0%B2-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F/</link>
    <description>Recent content in cat-Помощ в изпитания on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D0%BF%D0%BE%D0%BC%D0%BE%D1%89-%D0%B2-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F/index.xml" rel="self" type="application/rss+xml" />
    <item>
      <title>Prayer bpn3413 in български</title>
      <link>https://devotional.gq/prayer/unsorted/bg/bpn3413/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3413/</guid>
      <description>Разсей тъгата ми чрез добрината и великодушието Си, о, Боже, Боже мой, и прогони мъката ми чрез господството и мощта Си. Ти ме виждаш, о, Боже мой, с лице обърнато към Теб в час, когато скърби са ме обградили от всички страни. Умолявам Те, о, Ти, Който си Господарят на всички същества и закриляш всички видими и невидими създания чрез Името Си, благодарение на което си покорил сърцата и душите на хората, и чрез вълните на Океана на милосърдието Си и великолепието на Зорницата на Твоята доброта да ме поставиш сред онези, на които нищо не е попречило да обърнат лице към Теб, о, Ти, Господарю на всички имена и Създателю на небесата.</description>
    </item>
    
    <item>
      <title>Prayer bpn3414 in български</title>
      <link>https://devotional.gq/prayer/unsorted/bg/bpn3414/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3414/</guid>
      <description>Възхвален и прославен си Ти, о, Боже мой! Умолявам Те в името на въздишките на тези, които Те обичат, и на сълзите, проливани от онези, които копнеят да Те познаят, да не оттегляш в Твоя Ден нежната Си милост от мен и да не ме лишаваш от мелодиите на Гълъба, който превъзнася Твоето единство пред светлината, сияеща от Твоя Лик. Аз съм този, който е сполетян от мъка, о, Господи! Виж ме — вкопчил се здраво в Твоето Име, Всепритежаващия.</description>
    </item>
    
    <item>
      <title>Prayer bpn3415 in български</title>
      <link>https://devotional.gq/prayer/unsorted/bg/bpn3415/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3415/</guid>
      <description>Има ли друг Отстранител на трудности освен Бог? Кажи: Възхвален да е Бог! Той е Бог! Всички са Негови раби и всички се подчиняват на Неговата повеля!
(Source category: Помощ в изпитания) (Bahaiprayers.net ID: 3415)</description>
    </item>
    
    <item>
      <title>Prayer bpn3416 in български</title>
      <link>https://devotional.gq/prayer/unsorted/bg/bpn3416/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3416/</guid>
      <description>Кажи: Бог удовлетворява всички и над всичко и нищо в небесата или на земята освен Бог не удовлетворява. Наистина в самия Себе Си Той е Знаещият, Крепителят, Пълновластният.
(Source category: Помощ в изпитания) (Bahaiprayers.net ID: 3416)</description>
    </item>
    
    <item>
      <title>Prayer bpn3417 in български</title>
      <link>https://devotional.gq/prayer/unsorted/bg/bpn3417/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3417/</guid>
      <description>Умолявам Те в името на Твоето могъщество, о, Боже мой! Нека не ме сполита зло по време на изпитания и в мигове на небрежност напътвай стъпките ми право чрез Своето вдъхновение. Ти си Бог, имаш Ти власт да вършиш туй, що пожелаеш. Никой не може да се противопостави на Твоята Воля или да осуети Намерението Ти.
(Source category: Помощ в изпитания) (Bahaiprayers.net ID: 3417)</description>
    </item>
    
    <item>
      <title>Prayer bpn3418 in български</title>
      <link>https://devotional.gq/prayer/unsorted/bg/bpn3418/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3418/</guid>
      <description>О Господи! Ти си Отстранителят на всяко страдание и Разсейващият всяка болка. Ти си Този, Който прогонва всяка мъка и освобождава всеки роб, Избавителят на всяка душа. О, Господи! Избави ме чрез Своята милост и причисли ме сред онези Твои раби, които са постигнали спасение.
(Source category: Помощ в изпитания) (Bahaiprayers.net ID: 3418)</description>
    </item>
    
    <item>
      <title>Prayer bpn3419 in български</title>
      <link>https://devotional.gq/prayer/unsorted/bg/bpn3419/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3419/</guid>
      <description>О Господи, мой Бог и Пристанище в моята злочестина! Мой Щит и мой Подслон в моите неволи! Мой Приют и мое Убежище в час на нужда и мой Другар в моето уединение! Моя Утеха в моето страдание и мой любящ Приятел в моята самота! Отстранител на мъките от моите болки и Опрощаващ съдник на моите грехове! Към Теб се обръщам с цялата си душа и Те моля горещо с цялото си сърце, ум и език да ме защитиш от всичко, което действа против волята Ти в кръговрата на Твоето божествено единство и да ме очистиш от всякакво осквернение, което би ми попречило да потърся, неопетнен и неомърсен, сянката на дървото на Твоята милост.</description>
    </item>
    
    <item>
      <title>Prayer bpn3420 in български</title>
      <link>https://devotional.gq/prayer/unsorted/bg/bpn3420/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3420/</guid>
      <description>Той е Състрадателният, Всещедрият! О, Господи, Боже мой! Ти ме виждаш, Ти ме познаваш; Ти си моето Пристанище и моят Подслон. На никой друг освен на Теб не съм се молил, нито ще се моля, по друг път освен по пътя на Твоята любов не съм вървял, нито ще вървя. В тъмната нощ на отчаянието окото ми се обръща очакващо и изпълнено с надежда към утрото на Твоята безгранична благосклонност и в часа на зазоряване моята унила душа се ободрява и укрепва при спомена за Твоята красота и Твоето съвършенство.</description>
    </item>
    
    <item>
      <title>Prayer bpn3421 in български</title>
      <link>https://devotional.gq/prayer/unsorted/bg/bpn3421/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3421/</guid>
      <description>О Господи, Любими мой, Желание мое! Бъди ми другар в самотата и придружи ме в заточението. Отстрани моята печал. Помогни ми да се посветя на Твоята красота. Оттегли ме от всичко освен от Себе Си. Привлечи ме чрез благоуханието на светостта Си. Позволи ми да се присъединя в Царството Ти към онези, които са се откъснали от всичко освен от Теб, които копнеят да служат на Твоя свещен праг, които ратуват за Твоето Дело.</description>
    </item>
    
  </channel>
</rss>
