<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Подкрепа и помощ on devotional.gq</title>
    <link>https://devotional.gq/tags/cat-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B8-%D0%BF%D0%BE%D0%BC%D0%BE%D1%89/</link>
    <description>Recent content in cat-Подкрепа и помощ on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B8-%D0%BF%D0%BE%D0%BC%D0%BE%D1%89/index.xml" rel="self" type="application/rss+xml" />
    <item>
      <title>Prayer bpn3408 in български</title>
      <link>https://devotional.gq/prayer/unsorted/bg/bpn3408/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3408/</guid>
      <description>О Ти, Чийто лик е обект на моето преклонение, Чиято красота е моето светилище, Чиято обител е моята цел, Чиято възхвала е моята надежда, Чието провидение е моят спътник, Чиято обич е причина за моето съществуване, Чието споменаване е моята утеха, Чиято близост е моят копнеж, Чието присъствие е най-съкровеното ми желание и най-върховна цел, умолявам Те да не ме лишаваш от нещата, които Си отредил за избраните измежду Твоите слуги.</description>
    </item>
    
    <item>
      <title>Prayer bpn3409 in български</title>
      <link>https://devotional.gq/prayer/unsorted/bg/bpn3409/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3409/</guid>
      <description>Боже мой, мой Обожаеми, Царю мой, мое Желание! С какъв език мога да изразя благодарността си към Теб? Аз бях нехаещ, Ти ме събуди. Бях се отвърнал от Теб, Ти великодушно ми помогна да се обърна към Теб. Сякаш бях мъртъв, Ти ме съвзе с животворната вода. Бях повехнал, Ти ми възвърна живота с божествения поток на Твоето слово, който бликна от Перото на Всемилостивия. О, Божие Провидение! Всичко съществуващо е рожба на Твоето изобилие; не го лишавай от водите на Своята щедрост и не го дръж настрана от океана на Своята милост.</description>
    </item>
    
    <item>
      <title>Prayer bpn3410 in български</title>
      <link>https://devotional.gq/prayer/unsorted/bg/bpn3410/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3410/</guid>
      <description>Господи! Ние сме жалки, дари ни с благоволението Си, ние сме бедни, излей над нас част от океана на богатството Си, ние сме нуждаещи се, задоволи ни, ние сме унижени, дай ни от славата Си. Птиците в небето и зверовете в полето получават всеки ден храната си от Теб и всички същества се облагодетелстват от Твоите грижи и Твоето любящо благоволение. Не лишавай това крехко създание от благотворната Си милост и подкрепи чрез мощта Си тази безпомощна душа с щедростта Си.</description>
    </item>
    
    <item>
      <title>Prayer bpn3411 in български</title>
      <link>https://devotional.gq/prayer/unsorted/bg/bpn3411/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3411/</guid>
      <description>О Ти, преблаги Господарю! Ние сме слуги на Твоя Праг, приютили се до Твоята свещена Порта. Не търсим друго убежище освен този непоклатим стълб; не се обръщаме за подслон другаде освен към Твоята закрила. Защити ни, благослови ни, подкрепи ни, направи ни такива, че да обичаме само Твоето благоволение, да възхваляваме само Теб, да следваме единствено пътеката на истината, за да станем достатъчно богати и да се откажем от всичко освен от Теб, да получаваме своите дарове от морето на Твоето благодеяние, да се стремим винаги да величаем Твоето Дело и да разпространяваме сладкия Ти аромат надлъж и нашир, да забравим себе си и да бъдем погълнати само от Теб, да се отречем от всичко друго, завладени от Теб.</description>
    </item>
    
    <item>
      <title>Prayer bpn3412 in български</title>
      <link>https://devotional.gq/prayer/unsorted/bg/bpn3412/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3412/</guid>
      <description>Не прибирай, о, Господи, празничната трапеза, която е била разпъната в Твое Име и не потушавай жаркия пламък, лумнал от неугасимия Ти огън. Не спирай потока от Твоята животворна вода, който бълбука с мелодията на Твоята слава и на спомена за Теб, не лишавай слугите Си от благоуханието на Твоя сладък мирис, от който лъха ароматът на Твоята обич. Господи! Превърни печалните грижи на Твоите светци в спокойствие, техните лишения — в удобство, униженията им — в слава, тъгата им — в блажена радост, о, Ти, Който държиш в мощните Си длани юздите на цялото човечество!</description>
    </item>
    
  </channel>
</rss>
