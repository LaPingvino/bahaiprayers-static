<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-MOTU KEATEA on devotional.gq</title>
    <link>https://devotional.gq/tags/cat-motu-keatea/</link>
    <description>Recent content in cat-MOTU KEATEA on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-motu-keatea/index.xml" rel="self" type="application/rss+xml" />
    <item>
      <title>Prayer bpn10896 in Tuvalu</title>
      <link>https://devotional.gq/prayer/unsorted/tvl/bpn10896/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10896/</guid>
      <description>Ke tigaina au, O toku Atua, ke pilipili atu au kia Koe, ke nofo au i loto i Tou alaai, i te mao mai ia Koe e fakavaaivai ne ia au. Faka-malu aka au i lalo o te maluuga o kapakau o Tou alofa, me i te vela o toku nofo-mavae mo Koe, e liu-suavai iei a toku fatu. Taki atu au ke tai pili ki te vaitafe ko te ola patonu, auaa toku agaaga ko ka me se afi i te fia inu ona ko te salasala se gata kia Koe.</description>
    </item>
    
    <item>
      <title>Prayer bpn10897 in Tuvalu</title>
      <link>https://devotional.gq/prayer/unsorted/tvl/bpn10897/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10897/</guid>
      <description>E malu silisili e o Koe, O Toku Atua! Ko tuku atu kia Koe a fakafetai, me ko oti a Koe ne fakaasi mai kia au Tela ko te Asofou o Tou alofa, mo te Kamataga o te Ata-Ao o Tou alofa-kaimalie, pela foki ko te Fakavae o Tau Fakatokaaga. Au e akai totuli atu kia a Koe i Tou igoa, mai i mata o latou ko la e pili atu kia Koe ko masinasina, a ko loto o latou ko la e mautakitaki kia Koe ko kapakau atu olotou malaga kia Koe, ke talia ko te mea ko au, i taimi katoa mo nofonofooga katoa, ke puke mau ki Tou kafanoa, kae se fakapiki ki sose tino na ko Koe, kae ke tausi oku mata ke agi tonu ki te siku lagi o Tau Fakaasiiga, kae ke fai a mea ko la ko oti ne tusilima mai ne Koe mo au i loto i Au Tapeleti.</description>
    </item>
    
    <item>
      <title>Prayer bpn10898 in Tuvalu</title>
      <link>https://devotional.gq/prayer/unsorted/tvl/bpn10898/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10898/</guid>
      <description>E maluga Tou igoa, O toku Atua! O toku Atua! Au e fakamolemole kia Koe ki te pusaki gali o te Gatu o Tou alofa, tela mai i Tau Faka-tonuuga kae fano tonu mo Tou manakoga te la ne pusaki atu ki te laloagi katoa, kae mai ite Fetu Ao o Tou finagalo ne pula maina, mai i te maalosi o Tou mafi mo Tou nofoaiga-a-aliki, mai i luga i te sikulagi o Tou alofa, o solo keatea mai i toku loto a mafaufauga e seai ne uiga mo fakatauga faka-supasupa, ko te mea ko toku alofa katoatoa ke fuli atu kia Koe, O ko Koe te Aliki o tagata katoa!</description>
    </item>
    
    <item>
      <title>Prayer bpn10899 in Tuvalu</title>
      <link>https://devotional.gq/prayer/unsorted/tvl/bpn10899/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10899/</guid>
      <description>E uke a loto ne mokotia, O toku Atua, ko oti ne fakaka ki te afi o Tau Fakatokaaga, kae e tokouke a tino ne moe kae ne fago ne te suamalie o Tou leo. E pefea foki a te tokouke a tino foou ne saala atu o lafi i te ata o te laku o Tou tafatasi, kae e pefea foki a tokouke o latou e fia inu ne saala atu ki Tau puna-vai ola i Ou aso!</description>
    </item>
    
    <item>
      <title>Prayer bpn10900 in Tuvalu</title>
      <link>https://devotional.gq/prayer/unsorted/tvl/bpn10900/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10900/</guid>
      <description>Seiloa ne au, O toku Atua, me sea ate Afi tenei e fakaka ne Koe i Tou fenua. A te lalolagi se mafai lele ne ia o pono tena mainaaga, io me ko te vai e mafai o fakagata a tena ulaaaga. A tagata katoa o te lalolagi e see kafi o teke tena maalosi. Sili i te lasi o te faka-manuiaaga o ia tela e fakapilipili kiei, kae lagona ne ia a tena ulaaga.</description>
    </item>
    
    <item>
      <title>Prayer bpn10901 in Tuvalu</title>
      <link>https://devotional.gq/prayer/unsorted/tvl/bpn10901/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10901/</guid>
      <description>Tavaeega e iluga ia Koe, O toku Atua! Au se tokotasi o Au tavini, te la e talitonu kia Koe mo Au fakaasiiga. E matea ne Koe me ko au ne saga tonu atu au pefea ki te mataloa o Tou alofa, kae fuli atu oku mata ki te kogaa-mea o Tou alofa-kaimalie. Au e akai totuli kia Koe, i luga i Ou fakaekeega tafasili ite maluga mo Ou uiga lei tafasili i te malu, ke tala mai ki oku mata mataloa lasi o Au faka-manuiaaga.</description>
    </item>
    
    <item>
      <title>Prayer bpn10902 in Tuvalu</title>
      <link>https://devotional.gq/prayer/unsorted/tvl/bpn10902/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10902/</guid>
      <description>I te Igoa o Tou Aliki, ko te Tofuga, ko te Tupu, ko te Lava-Katoatoa, ko te Maluga, Tela a Tena fesoasoani e salagagia ne tino katoa. Fai atu: O toku Atua! Ko Koe Tela ne faiite ne Koe a lagi mo te lalolagi, O te Aliki ote Nofoaiioga Malo! E maina kii a Koe i mea lilo o toku loto, a ko Koe e see mafai lele o iloa vagana ko Koe tokotasi.</description>
    </item>
    
    <item>
      <title>Prayer bpn10903 in Tuvalu</title>
      <link>https://devotional.gq/prayer/unsorted/tvl/bpn10903/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10903/</guid>
      <description>O te Aliki! Kia Koe e fuli atu au mo se lafiiga, kae ko oti ne fakasino a toku loto ki Au fakailoga katoa. O te Aliki! Me ko au e fai-malaga io mee nofo ite fale, me i taku fakapotopotoga, io me ko taku galuega, a toku talitonu ko tuku katoatoa kia Koe. Tuku ifo ki au a Tou fesoasoani tumau ko te mea ke tu-saoloto au mai i meakatoa.</description>
    </item>
    
    <item>
      <title>Prayer bpn10904 in Tuvalu</title>
      <link>https://devotional.gq/prayer/unsorted/tvl/bpn10904/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10904/</guid>
      <description>Fai atu: Te Atua e lava i mea katoa, kae e seai se mea i lagi mo te lalolagi na ko te Atua e lava i mea katoa. E tonu, a Ia i loto ia Ia, ko te Iloa, ko te Lava i mea Katoa, ko te Maalosi Silisili.
(Source category: MOTU KEATEA) (Bahaiprayers.net ID: 10904)</description>
    </item>
    
    <item>
      <title>Prayer bpn10905 in Tuvalu</title>
      <link>https://devotional.gq/prayer/unsorted/tvl/bpn10905/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10905/</guid>
      <description>O te Atua, toku Atua! Koe ko toku Fakamoemoega mo taku Fagasele, taku Kiloga mo toku Manakoga. I se tulaga tafasili i te maulalo mo te fakapalelega o fakanuanaki e talo au kia Koe ke fai au pela me se leo o Tou alofa i Tou fenua, se moli o Tou poto i vasia o Au mea faiite, se fuka o te alofa faka-te-lagi i Tou malo. Faka-aofia atu au fakatasi mo Au tavini ko motu mai ia latou mo mea katoa na loa ko Koe, ko faka-mana latou mai i mea se tumau o te lalolagi nei, kae ko oti ne faka-avanoa latou mai i musumusuiga o leo o latou e nofo mo manatu seai ne aogaa.</description>
    </item>
    
    <item>
      <title>Prayer bpn10906 in Tuvalu</title>
      <link>https://devotional.gq/prayer/unsorted/tvl/bpn10906/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/tvl/bpn10906/</guid>
      <description>O te Atua, toku Atua, Fakafonu aka mo au ate ipu o te motu mai i mea katoa, kae i te lukuuga fakatasi o Tou gali mo mea-alofa, faka-fiafia aka au i te uaina o te alofa mo Koe. Saoloto mai i manakoga mo fiafiaaga ote loto, motu gina mai au mai i fifiiga o te lalolagi ko teka atu, kae futi atu au mote lifu ki Tou nofoga maluga, kae fakafou au mai i vasia o tagata ki se manavaaga o Tou mana.</description>
    </item>
    
  </channel>
</rss>
