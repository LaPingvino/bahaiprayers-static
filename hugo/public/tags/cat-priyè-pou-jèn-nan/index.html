<!DOCTYPE html>
<html><head>
	<meta charset="utf-8">
	<title>devotional.gq - cat-Priyè pou Jèn nan</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-Priyè pou Jèn nan</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/ht/bpn7769/">Prayer bpn7769 in Kreyol Ayisyen</a></h2>
<p>##Premye Jou Jèn nan
O Bondye mwen! Sa a se premye jou nan Jèn nan Ou te bay lòd pou byeneme Ou yo swiv. Mwen mande Ou poutèt Ou Menm epi poutèt li menm ki te jene akoz lanmou li gen pou Ou e poutèt l’ap chèche bon plezi Ou - li menm ki pa te fè Jèn nan poutèt egoyis li ak dezi li, ni pa paske li pè kolè Ou - mwen mande Ou poutèt pi bèl non Ou yo ak pi wo kalite Ou yo, pou pwòpte sèvitè Ou yo kont lanmou pou tout bagay ki pa Ou menm, fè yo avanse pi pre Sous-Douvanjou a pou limyè ki nan figi Ou ak pre Syèj twon linite Ou a.</p><hr />

<h2 class="list"><a href="../../prayer/unsorted/ht/bpn7770/">Prayer bpn7770 in Kreyol Ayisyen</a></h2>
<p>##Priyè pou Fèmen Jèn nan
Lwanj pou Ou, O Senyè Bondye mwen! Nou te swiv Jèn nan daprè kòmand Ou epi nou fini li kounyeya akoz lanmou Ou e daprè bon plezi Ou. O Bondye mwen, nou priye Ou pou asepte, avèk gras Ou, aksyon nou fè nan chemen Ou poutèt bèlte Ou sèlman, avèk figi nou fikse nan direksyon Koz Ou a, detache ak tout bagay esepte Ou menm. Epi, voye padon Ou sou nou, sou zansèt nou yo, ak sou tout moun ki te kwè nan Ou e nan trè gran siyn Ou yo nan pi pisan, pi gloriye Revelasyon Ou sa a.</p><hr />

<h2 class="list"><a href="../../prayer/unsorted/ht/bpn7771/">Prayer bpn7771 in Kreyol Ayisyen</a></h2>
<p>##Priyè pou Tout Jèn nan
Nan Non Sila a Liv Sen Bondye yo te pwomi, Li menm Ki Konnen Tout Bagay, Ki Okouran Tout Bagay! Jou yo pou fè jèn nan gen tan rive, jou kote sèvitè yo ki antoure Twòn Ou, sila yo ki te rive jwenn prezans Ou an, ap jene. Se pou nou di: O Bondye tout non yo, O Kreyatè syèl la ak tè a! Mwen sipliye Ou poutèt Non Ou, Pi Gloriye a, pou asepte jèn sila yo ki jene poutèt lanmou yo genyen pou Ou e poutèt y’ap chèche bon plezi Ou, sila yo ki te fè sa Ou te kòmande yo fè nan Liv Ou yo ak Epit Ou yo.</p><hr />

<h2 class="list"><a href="../../prayer/unsorted/ht/bpn7772/">Prayer bpn7772 in Kreyol Ayisyen</a></h2>
<p>Lwanj pou Ou, O Bondye, Bondye mwen! Sa yo se jou Ou te kòmande sila yo Ou te chwazi, byeneme Ou yo ak sèvitè Ou yo pou yo swiv Jèn nan - Ou te fè Jèn nan yon limyè pou pèp yo nan wayòm Ou an, menm jan an Ou te fè priyè obligatwa a yon nechèl pou moun ki rekonèt linite Ou ta kapab monte. Mwen sipliye Ou, O Bondye mwen, poutèt de poto pisan sa yo, poto Ou te kòmande kòm yon glwa ak yon onè pou tout limanite, pou pwoteje relijyon Ou kont dezòd moun ki pèdi chemen an e kont konplo mechan yo.</p><hr />

<h2 class="list"><a href="../../prayer/unsorted/ht/bpn7773/">Prayer bpn7773 in Kreyol Ayisyen</a></h2>
<p>O Bondye mwen! Jou sa yo se jou kote Ou te mande sèvitè Ou yo pou yo fè Jèn nan. Ou te fè kòmansman Liv Lwa Ou a bèl avèk lwa Jèn nan, yon Liv Ou te revele pou kreyati Ou yo, e, nan lide tout sa yo ki nan syèl la ak tout sa yo ki sou latè, Ou te dekore Trezò kòmandman Ou yo avèk lwa sa a. Ou te bay chak moman nan Jou sa yo yon bonte espesyal, yon bonte pèsonn pa kapab dekouvri, se sèl Ou menm, O Ou menm Ki gen yon konesans ki antoure tout bagay ki te kreye.</p><hr />

<h2 class="list"><a href="../../prayer/unsorted/ht/bpn7774/">Prayer bpn7774 in Kreyol Ayisyen</a></h2>
<p>O Bondye Mizèrikòdye a, Ou menm Ki genyen pouvwa ki antoure tout bagay ki kreye, Ou wè sèvitè sa yo ki koube yo nèt devan Ou, ki, daprè bon plezi Volonte Ou, ap swiv pandan jounen an jèn nan Ou te kòmande a. Yo leve menm anvan douvanjou a pou site Non Ou, e pou chante lwanj Ou, avèk espwa y’ap jwenn pòsyon pa yo nan bon bagay Ou te sere nan trezò gras ak bonte Ou yo.</p><hr />

<h2 class="list"><a href="../../prayer/unsorted/ht/bpn7775/">Prayer bpn7775 in Kreyol Ayisyen</a></h2>
<p>Glwa pou Ou, O Senyè, Bondye mwen! Men jou Ou te kòmande pou tout moun swiv jèn nan, pou li ta kapab pwòpte nanm yo epi fè yo detache ak tout bagay esepte Ou menm, e pou li ta fè monte nan syèl la sa ki ta merite lakou grandè Ou ak sa ki ta kòrèk pou Syèj revelasyon inite Ou a. Asepte, O Senyè mwen, pou jèn sa a kapab tounen yon rivyè dlo lavi e pou li bay rekòlt tout bonte Ou te fè li posede.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
