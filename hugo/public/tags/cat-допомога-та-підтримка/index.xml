<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Допомога та підтримка on devotional.gq</title>
    <link>https://devotional.gq/tags/cat-%D0%B4%D0%BE%D0%BF%D0%BE%D0%BC%D0%BE%D0%B3%D0%B0-%D1%82%D0%B0-%D0%BF%D1%96%D0%B4%D1%82%D1%80%D0%B8%D0%BC%D0%BA%D0%B0/</link>
    <description>Recent content in cat-Допомога та підтримка on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D0%B4%D0%BE%D0%BF%D0%BE%D0%BC%D0%BE%D0%B3%D0%B0-%D1%82%D0%B0-%D0%BF%D1%96%D0%B4%D1%82%D1%80%D0%B8%D0%BC%D0%BA%D0%B0/index.xml" rel="self" type="application/rss+xml" />
    <item>
      <title>Prayer bpn13264 in Україна</title>
      <link>https://devotional.gq/prayer/unsorted/uk/bpn13264/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/uk/bpn13264/</guid>
      <description>О Ти, Чиє лице – предмет мого поклоніння, Чия краса – мій храм, Чия обитель – моя мета, Чия хвала – моя надія, Чиє провидіння – мій супутник, Чия любов – причина мого існування, згадування Кого – моя втіха, Чия близькість – моє жадання, Чия присутність – моя найпалкіша мрія та найпіднесеніше прагнення, я благаю Тебе не утримувати від мене того, що Ти призначив для обраних серед слуг Твоїх. Тож наділи мене благом цього світу та світу наступного.</description>
    </item>
    
    <item>
      <title>Prayer bpn13265 in Україна</title>
      <link>https://devotional.gq/prayer/unsorted/uk/bpn13265/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/uk/bpn13265/</guid>
      <description>О Ти, ласкавий Господи! Ми слуги Твого Порогу, що знайшли укриття край Твоїх святих Дверей. Ми не шукаємо ніякого іншого притулку, крім цього могутнього стовпа, ні від чого не очікуємо прихистку, крім Твоєї охорони. Захисти ж нас, благослови нас, підтримай нас, зроби нас такими, щоб ми любили тільки Твою прихильність, промовляли лише хвалу Тобі; щоб ми йшли тільки шляхом істини; аби ми так збагатилися, щоб не потребувати нічого, крім Тебе, і отримували дари з моря Твого благодіяння; щоб ми завжди прагнули звеличувати Твою Справу та поширювати по всіх усюдах Твої солодкі пахощі; щоб ми забули про себе й були захоплені лише Тобою; щоб ми зреклися всього іншого й були поглинуті тільки Тобою.</description>
    </item>
    
    <item>
      <title>Prayer bpn13312 in Україна</title>
      <link>https://devotional.gq/prayer/unsorted/uk/bpn13312/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/uk/bpn13312/</guid>
      <description>Нехай звеличене буде Ім’я Твоє, о Господи наш Боже! Ти, істинно, Той, Хто відає про все невидиме. Признач для нас те благо, яке Твоє всеохопне знання може відміряти. Ти – повновладний Господь, Всемогутній, Найкоханіший.
Уся хвала нехай Тобі буде, о Господи! Ми проситимем Твоєї милості у визначений День і цілковито покладатимемось на Тебе – Того, Хто є нашим Господом. Слався ж Ти, о Боже! Обдаруй нас тим, що добре та належне, аби ми могли звільнитися від усього, крім Тебе.</description>
    </item>
    
    <item>
      <title>Prayer bpn13313 in Україна</title>
      <link>https://devotional.gq/prayer/unsorted/uk/bpn13313/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/uk/bpn13313/</guid>
      <description>Не прибирай, о Господи, святкового столу, що був накритий в Ім’я Твоє, і не гаси полум’я, що горить, запалене Твоїм незгасимим вогнем. Не утримуй від плину ту Твою животворну воду, що шепоче мелодію Твоєї слави та Твого згадування, і не позбавляй слуг Твоїх запаху Твоїх солодких пахощів, що линуть від аромату Твоєї любові.
Господи! Перетвори прикрі турботи на полегкість, їхні негоди – на розраду, їхній смуток – на блаженну радість, о Ти, Хто міцно тримає у Своїй руці повід усього людства!</description>
    </item>
    
  </channel>
</rss>
