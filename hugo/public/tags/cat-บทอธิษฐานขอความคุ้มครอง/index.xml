<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-บทอธิษฐานขอความคุ้มครอง on devotional.gq</title>
    <link>https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%82%E0%B8%AD%E0%B8%84%E0%B8%A7%E0%B8%B2%E0%B8%A1%E0%B8%84%E0%B8%B8%E0%B9%89%E0%B8%A1%E0%B8%84%E0%B8%A3%E0%B8%AD%E0%B8%87/</link>
    <description>Recent content in cat-บทอธิษฐานขอความคุ้มครอง on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%B8%9A%E0%B8%97%E0%B8%AD%E0%B8%98%E0%B8%B4%E0%B8%A9%E0%B8%90%E0%B8%B2%E0%B8%99%E0%B8%82%E0%B8%AD%E0%B8%84%E0%B8%A7%E0%B8%B2%E0%B8%A1%E0%B8%84%E0%B8%B8%E0%B9%89%E0%B8%A1%E0%B8%84%E0%B8%A3%E0%B8%AD%E0%B8%87/index.xml" rel="self" type="application/rss+xml" />
    <item>
      <title>Prayer bpn5612 in ภาษาไทย</title>
      <link>https://devotional.gq/prayer/unsorted/th/bpn5612/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5612/</guid>
      <description>*(ออกจากบ้าน) ข้าแต่พระผู้เป็นเจ้า พระผู้เป็นเจ้าของข้าพเจ้า! ข้าพเจ้าได้ออกจากบ้านด้วยความยึดมั่นในสายใยแห่งความรักของพระองค์ และมอบกายถวายตนไว้ในการดูแลและความคุ้มครองของพระองค์ ข้าพเจ้าวิงวอนต่ออานุภาพที่พระองค์ใช้คุ้มครองบรรดาผู้เป็นที่รักของพระองค์ให้พ้นจากผู้ที่ถือทิฐิและวิปริต ผู้กดขี่ที่หัวรั้น และผู้กระทำความชั่วร้ายที่หลงทางไกลออกไปจากพระองค์ ขอความอารีและความกรุณาของพระองค์คุ้มครองข้าพเจ้าให้ปลอดภัย ขออานุภาพและอำนาจของพระองค์ช่วยให้ข้าพเจ้าได้กลับบ้าน ความจริงแล้วพระองค์คือพระผู้ทรงมหิทธานุภาพ พระผู้ทรงช่วยเหลือในภยันตราย พระผู้ดำรงอยู่ด้วยตนเอง
(Source category: บทอธิษฐานขอความคุ้มครอง) (Bahaiprayers.net ID: 5612)</description>
    </item>
    
    <item>
      <title>Prayer bpn5615 in ภาษาไทย</title>
      <link>https://devotional.gq/prayer/unsorted/th/bpn5615/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5615/</guid>
      <description>ข้าแต่พระผู้เป็นนายของข้าพเจ้า ขอทรงบัญญัติให้แก่ข้าพเจ้าและบรรดาผู้ที่เชื่อในพระองค์ด้วยสิ่งที่พระองค์ถือว่าดีที่สุดสำหรับเขา ดังที่แถลงไว้ในคัมภีร์แม่บท เพราะพระองค์ทรงกำหนดเกณฑ์ของทุกสรรพสิ่งไว้ในเงื้อมมือของพระองค์ ของขวัญมากมายจากพระองค์หลั่งลงมาอย่างไม่ขาดสายให้แก่ผู้ที่ถนอมความรักของพระองค์ และสัญลักษณ์อันน่าพิศวงของพระพรจากพระองค์ ประทานมาให้อย่างล้นเหลือสำหรับผู้ที่ยอมรับเอกภาพสวรรค์ของพระองค์ เราขอมอบสิ่งที่พระองค์กำหนดไว้สำหรับเราให้อยู่ในการดูแลของพระองค์ และขอวิงวอนพระองค์ ขอทรงประทานสิ่งที่ดีงามทั้งปวงให้แก่เราเท่าที่มีอยู่ในความรู้ของพระองค์ ข้าแต่พระผู้เป็นนายของข้าพเจ้า ขอทรงคุ้มครองข้าพเจ้าให้พ้นจากความชั่วร้ายทุกอย่างที่ความรอบรู้ของพระองค์มองเห็น เพราะไม่มีอานุภาพหรือพลังใดเว้นแต่ในพระองค์ ไม่มีชัยชนะใดจะมาถึงเว้นแต่มาจากที่สถิตของพระองค์ และพระองค์เท่านั้นที่บัญชาได้ อะไรก็ตามที่พระผู้เป็นเจ้าตั้งพระประสงค์ไว้ก็จะเป็นไปตามนั้น อะไรก็ตามที่พระผู้เป็นเจ้ามิได้ตั้งพระประสงค์ไว้ก็จะไม่เป็นไปตามนั้น ไม่มีอานุภาพหรือพลังใดนอกจากในพระผู้เป็นเจ้า พระผู้ทรงประเสริฐสุด พระผู้ทรงอำนาจสูงสุด
(Source category: บทอธิษฐานขอความคุ้มครอง) (Bahaiprayers.net ID: 5615)</description>
    </item>
    
    <item>
      <title>Prayer bpn5616 in ภาษาไทย</title>
      <link>https://devotional.gq/prayer/unsorted/th/bpn5616/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5616/</guid>
      <description>ในนามของพระผู้เป็นเจ้า พระผู้เป็นนายแห่งราชศักดาที่ทรงอานุภาพ พระผู้ทรงบีบบังคับ ขอความวิสุทธิ์จงมีแด่พระผู้เป็นนายซึ่งในมือของพระองค์คือบ่อเกิดของอาณาจักร พระองค์ทรงสร้างสรรพสิ่งตามที่พระองค์ปรารถนาโดยพระวจนะแห่งบัญชาของพระองค์ “จงเป็น” และก็เป็นไปตามนั้น อานุภาพแห่งอำนาจเป็นของพระองค์ตราบจนบัดนี้ และจะเป็นของพระองค์นับแต่นี้ไป พระองค์อวยชัยให้แก่ผู้ที่พระองค์ปรารถนาโดยอานุภาพของบัญชาของพระองค์ ความจริงแล้วพระองค์คือพระผู้ทรงอานุภาพ พระผู้ทรงมหิทธานุภาพ ความรุ่งโรจน์ทั้งปวงและราชศักดาในอาณาจักรแห่งธรรมะและสรรพาวะ และสิ่งที่อยู่ระหว่างอาณาจักเหล่านี้ ล้วนเกี่ยวพันกับพระองค์ แท้จริงแล้วพระองค์คือพระผู้ทรงเดชานุภาพ พระผู้ทรงความรุ่งโรจน์ ตั้งแต่นิรันดรกาลพระองค์เป็นบ่อเกิดของความเข้มแข็งที่ไม่ย่อท้อ และจะเป็นไปต่อตราบจนนิรันดรกาล อาณาจักรทั้งปวงในสวรรค์และโลก และที่อยู่ระหว่างอาณาจักรเหล่านี้ ล้วนเป็นของพระผู้เป็นเจ้า และอานุภาพของพระองค์ยิ่งใหญ่เหนือทุกสรรพสิ่ง ทรัพย์สมบัติทั้งปวงในโลกและสวรรค์ และทุกสิ่งที่อยู่ระหว่างโลกและสวรรค์ เป็นของพระองค์ และความคุ้มครองของพระองค์แผ่ไปถึงทุกสรรพสิ่ง พระองค์คือพระผู้สร้างสวรรค์และโลก และสิ่งที่อยู่ระหว่างสวรรค์และโลก และความจริงแล้วพระองค์เห็นทุกสรรพสิ่ง พระองค์คือพระผู้เป็นนายที่คิดบัญชีทุกคนที่อาศัยอยู่ในสวรรค์และบนโลก และผู้ที่อยู่ระหว่างสวรรค์และโลก และความจริงแล้วพระผู้เป็นเจ้าฉับไวในการคิดบัญชี พระองค์กำหนดเกณฑ์ให้ทุกคนที่อยู่ในสวรรค์และโลก และที่อยู่ระหว่างสวรรค์และโลก แท้จริงแล้วพระองค์คือพระผู้ทรงคุ้มครองผู้ยิ่งใหญ่ที่สุด พระองค์คือกุญแจของสวรรค์และโลก และทุกสิ่งที่อยู่ระหว่างสวรรค์และโลก ไว้ในเงื้อมมือของพระองค์ พระองค์ประทานขวัญลาภตามที่พระองค์ปรารถนาโดยอานุภาพแห่งบัญชาของพระองค์ แท้จริงแล้วพระกรุณาของพระองค์ห้อมล้อมทุกสรรพสิ่ง พระองค์คือพระผู้ทรงรอบรู้ พระผู้เป็นเจ้าเพียงพอสำหรับข้าพเจ้า พระองค์คือผู้ที่ถืออาณาจักรของทุกสรรพสิ่งไว้ในกำมือของพระองค์ พระองค์คุ้มครองคนรับใช้ที่พระองค์ปรารถนา โดยอาศัยอานุภาพของกองทัพของพระองค์ในสวรรค์และโลก และที่อยู่ระหว่างสวรรค์และโลก ความจริงแล้วพระผู้เป็นเจ้าคอยคุ้มครองทุกสรรพสิ่ง ข้าแต่พระผู้เป็นนาย! พระองค์ทรงความประเสริฐเหลือประมาณ ขอทรงคุ้มครองเราให้พ้นจากภัยที่อยู่ ข้างหน้าและข้างหลัง ที่อยู่เหนือศีรษะ อยู่ขวาและซ้าย ใต้ฝ่าเท้าและทุกด้าน แท้จริงแล้วความคุ้มครองที่พระองค์ให้แก่ทุกสรรพสิ่งไม่มีสิ้นสุด
(Source category: บทอธิษฐานขอความคุ้มครอง) (Bahaiprayers.net ID: 5616)</description>
    </item>
    
    <item>
      <title>Prayer bpn5617 in ภาษาไทย</title>
      <link>https://devotional.gq/prayer/unsorted/th/bpn5617/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5617/</guid>
      <description>ข้าแต่พระผู้เป็นนายของข้าพเจ้า! พระองค์ทรงรู้ว่าประชาชนถูกรุมล้อมด้วยความเจ็บปวดและความหายนะ ถูกล้อมรอบด้วยความทุกข์ทรมานและความยุ่งยาก ความทุกข์ยากและเคราะห์ร้ายทุกอย่างโจมตีมนุษย์ประดุจงูร้าย ไม่มีที่กำบังหรือที่ลี้ภัยใดสำหรับมนุษย์นอกจากภายใต้ปีกแห่งความคุ้มครอง การอภิรักษ์ การอภิบาลและอารักขาของพระองค์ ข้าแต่พระผู้เป็นผู้ทรงปรานี! ข้าแต่พระผู้เป็นนายของข้าพเจ้า! ขอให้ความคุ้มครองของพระองค์เป็นเกราะป้องกันข้าพเจ้า การอภิรักษ์ของพระองค์เป็นโล่กำบังข้าพเจ้า ความถ่อมตัวต่อประตูแห่งความเป็นหนึ่งของพระองค์เป็นผู้อภิบาลข้าพเจ้า การปกป้องและอารักขาของพระองค์เป็นปราการและที่อาศัยของข้าพเจ้า ขอทรงอภิรักษ์ข้าพเจ้าให้พ้นจากการชักจูงของความเห็นแก่ตัวและกิเลส ขอทรงอภิบาลข้าพเจ้าให้พ้นจากความเจ็บป่วย ความทุกข์ยาก ความยุ่งยาก และการทดสอบที่สาหัส แท้จริงแล้วพระองค์คือพระผู้ทรงคุ้มครอง พระผู้อภิบาล พระผู้อภิรักษ์ พระผู้ทรงเพียงพอ และแท้จริงแล้วพระองค์คือ พระผู้ทรงปรานีของพระผู้ทรงปรานีที่สุด
(Source category: บทอธิษฐานขอความคุ้มครอง) (Bahaiprayers.net ID: 5617)</description>
    </item>
    
    <item>
      <title>Prayer bpn5618 in ภาษาไทย</title>
      <link>https://devotional.gq/prayer/unsorted/th/bpn5618/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/th/bpn5618/</guid>
      <description>(แด่บาไฮที่ถูกประหัตประหาร) พระองค์คือพระผู้เป็นเจ้า ข้าแต่พระผู้เป็นนาย พระผู้เป็นเจ้าของข้าพเจ้า! พระผู้ช่วยเหลือผู้อ่อนแอ พระผู้ช่วยคนยากไร้ และปลดปล่อยผู้ที่ช่วยตัวเองไม่ได้ที่หันมาหาพระองค์ ข้าพเจ้าขอยกมือวิงวอนต่ออาณาจักรแห่งความงามของพระองค์ด้วยความต่ำต้อยที่สุด และจิตใจของข้าพเจ้าร้องเรียกพระองค์โดยกล่าวว่า : ข้าแต่พระผู้เป็นเจ้า พระผู้เป็นเจ้าของข้าพเจ้า! ขอทรงช่วยให้ข้าพเจ้าบูชาพระองค์ ขอทรงเสริมพลังให้ข้าพเจ้ารับใช้พระองค์ ขอความกรุณาของพระองค์ช่วยเหลือข้าพเจ้าในการเป็นทาสรับใช้พระองค์ ให้ข้าพเจ้ามั่นคงในการเชื่อฟังพระองค์ โปรดหลั่งความอารีของพระองค์ให้แก่ข้าพเจ้าอย่างล้นหลาม ขอให้ดวงตาแห่งความเมตตารักใคร่ของพระองค์คอยเฝ้าดูข้าพเจ้า ให้ข้าพเจ้าดำดิ่งลงสู่มหาสมุทรแห่งการอภัยของพระองค์ ให้ความจงรักภักดีของข้าพเจ้ามั่นคงในศาสนาของพระองค์ และโปรดประทานความมั่นใจยิ่งกว่าเดิมให้แก่ข้าพเจ้า เพื่อว่าข้าพเจ้าจะไม่ต้องพึ่งโลก จะหันหน้าด้วยความอุทิศทั้งหมดมาหาพระพักตร์ของพระองค์ จะเข็มแข็งขึ้นด้วยอานุภาพของข้อพิสูจน์และพยานหลักฐาน และเพราะได้รับการประสาทด้วยราชศักดาและอานุภาพ จะได้ผ่านแดนสวรรค์และโลกทั้งหมด แท้จริงแล้วพระองค์คือพระผู้ทรงปรานี พระผู้ทรงความรุ่งโรจน์ พระผู้ทรงเมตตา พระผู้ทรงเห็นใจ ข้าแต่พระผู้เป็นนาย! คนเหล่านี้คือผู้รอดชีวิตจากการสังหารเหล่าดวงวิญญาณที่ได้รับพร พวกเขาได้ทนทุกข์ทรมานทุกอย่าง และอดทนต่อความอยุติธรรมอันร้ายกาจ พวกเขาได้ละทิ้งความสบายและความเจริญรุ่งเรืองทั้งหมดเต็มใจยอมรับความทุกข์ทรมานและเคราะห์ร้ายอันน่าสะพรึงกลัวในวิถีแห่งความรักของพระองค์ และยังคงถูกจับกุมอยู่ในเงื้อมมือของศัตรูผู้ทรมานพวกเขาอย่างเจ็บปวดอยู่ตลอด และกดขี่พวกเขาฐานที่ก้าวมั่นอยู่ในหนทางตรงของพระองค์ ไม่มีใครช่วยเหลือหรือเป็นมิตรกับพวกเขา นอกจากพวกอัปยศและไร้ศีลธรรมแล้ว ไม่มีใครคบหาสมาคมกับพวกเขา ข้าแต่พระผู้เป็นนาย! ดวงวิญญาณเหล่านี้ได้ลิ้มรสความปวดร้าวอันขมขื่นในชีวิตนี้ และได้ทนการหยามเกียรติที่ประชาชนผู้กดขี่กระทำต่อพวกเขาอย่างหยาบคาย ประหนึ่งเป็นสัญลักษณ์แห่งความรักของพวกเขาที่มีต่อความงามที่เรืองรองของพักตรากฤติของพระองค์ และด้วยความกระตือรือร้นที่จะไปให้ถึงอาณาจักรสวรรค์ของพระองค์ ข้าแต่พระผู้เป็นนาย! ขอให้หูของพวกเขาได้ยินวจนะที่เรียกความช่วยเหลือจากสวรรค์และนำไปสู่ชัยชนะอย่างรวดเร็ว โปรดปลดปล่อยพวกเขาจากการกดขี่ของผู้ที่ใช้อำนาจอย่างสยองขวัญ ขอทรงยั้งมือของผู้ไร้ศีลธรรม และโปรดอย่าปล่อยให้ดวงวิญญาณเหล่านี้ถูกฉีกด้วยอุ้งเล็บและเขี้ยวของสัตว์ป่าที่ดุร้าย เพราะพวกเขาหลงใหลอยู่กับความรักที่มีต่อพระองค์ ได้รับมอบความลึกลับแห่งความวิสุทธิ์ของพระองค์ ยืนอยู่ที่ประตูของพระองค์อย่างถ่อมตัว และได้ไปถึงอาณาจักรอันประเสริฐของพระองค์ ข้าแต่พระผู้เป็นนาย! โปรดเสริมกำลังของพวกเขาด้วยพลังใหม่ โปรดทำให้ดวงตาของพวกเขาสดใสด้วยการให้ เห็นหลักฐานที่น่าอัศจรรย์ในยามค่ำคืนที่มืดมัว โปรดกำหนดสิ่งที่ดีงามทั้งปวงที่มีอยู่ในอาณาจักรแห่งความลึกลับอนันต์ของพระองค์ให้แก่พวกเขา โปรดดลให้พวกเขาเป็นดาราที่สุกใสที่สาดแสงไปทั่วทุกเขตแดน เป็นพฤกษาที่อุดมด้วยผลไม้และกิ่งก้านและพลิ้วไปกับสายลมยามเช้า แท้จริงแล้วพระองค์คือพระผู้ทรงอารี พระผู้ทรงอำนาจ พระผู้ทรงอานุภาพสูงสุด พระผู้ทรงอยู่นอกเหนืออำนาจบังคับใดๆ ไม่มีพระผู้เป็นเจ้าอื่นใดนอกจากพระองค์ พระผู้เป็นเจ้าแห่งความรักและความเมตตาปรานี พระผู้ทรงความรุ่งโรจน์ พระผู้ทรงอภัยเสมอ
(Source category: บทอธิษฐานขอความคุ้มครอง) (Bahaiprayers.</description>
    </item>
    
  </channel>
</rss>
