<!DOCTYPE html>
<html><head>
	<meta charset="utf-8">
	<title>devotional.gq - cat-FAKAMAGALO</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-FAKAMAGALO</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/tvl/bpn10922/">Prayer bpn10922 in Tuvalu</a></h2>
<p>Ko Koe ko te Matagofie, O te Aliki toku Atua! Au e akai totuli kia Koe, mai ia Au Tino Filifilia, mai ia Latou ko la e Kave a Tau Fakamaoniiga, mai ia Ia Tela ko oti ne fakaeke ne Koe me ko te Ponoga o Au Pelofeta mo au Faifekau, ke fai a Tou masausauaga mo fai a toku taugasoa, ko Tou Alofa mo fai a toku fakamoemoega, ko Ou Mata ko toku koulu, a ko Tou igoa ko toku lamepa, a ko Tou manakoga ko toku fiafiaaga, ako Tou fiafia ko toku fiafia.</p><hr />

<h2 class="list"><a href="../../prayer/unsorted/tvl/bpn10923/">Prayer bpn10923 in Tuvalu</a></h2>
<p>Au ko ia, O toku Atua, tela ko oti ne agai atu ona mata kia Koe, kae fakmmau ana fakamoemoega ki uga i mea gali o Tou alofa-kaimalie mo te fakaasiiga o Tou maukoloa. Au e talosaga kia Koe me ia au ka se-fai ne Koe ke fuli keatea mai mo te fanoanoa mai i te mataloa o Tou alofa-fakamagalo, io me e liakina mai au kia Au mea faiite ola ko la ko oti ne faka-see a Tau Fakatokaaga.</p><hr />

<h2 class="list"><a href="../../prayer/unsorted/tvl/bpn10924/">Prayer bpn10924 in Tuvalu</a></h2>
<p>A Koe e lavea mai au, O toku Aliki, mo oku mata e fuli ki te lagi o Tou mau-koloa mo te vasa o Au alofaaga, fakaseai mai i mea katoa na ko Koe. Au e akai kia Koe, i te matagofie o te Laa o Tau fakaaasiiga i luga i Sinai, mo te malifalifa o te Fuaitino tafasili ite mana o Tou alofa-kaimalkie te la e sulu maina mai i te sikulagi o Tou Igoa, ko te Fakamagalo-Katoatoa, ke tuku mai kia au a Tau fakaseai agasala kae ke isi se alofa-fakamagalo i luga ia au.</p><hr />

<h2 class="list"><a href="../../prayer/unsorted/tvl/bpn10925/">Prayer bpn10925 in Tuvalu</a></h2>
<p>E matagofie a Koe, O te Aliki toku Atua! I taimi katoa e taumafai au o taku a Koe, au e fakalavegia ne aku agasala fulafula-aki mo aku soli-tuakoi tafasili i te masei kia Koe, ako au e iloa aka ne au ko seai a Tou alofa-kaimalie katoatoa ia au, kae e aunoa mo se maalosi o fakamanatu a Ou tavaeega. A toku talitonu lasi i Tou mau-koloa, e ui iei, e fakaola ne ia a toku fakamoemoega ia Koe, a ko toku talitonu ia a Koe ka saga mai kia au i se auala gali kae faka-maukoloa kae fakamaalosi au ke sisi Koe ki luga, kae ka akai atu kia Koe ki mea kola e pule ne Koe.</p><hr />

<h2 class="list"><a href="../../prayer/unsorted/tvl/bpn10926/">Prayer bpn10926 in Tuvalu</a></h2>
<p>E maluga a Tou Igoa, O toku Atua mote Atua o mea katoa, toku Matagofie mo te Matagofie o mea katoa, toku Manakoga mo te Manakoga o mea katoa, toku Maalosi mo te Maalosi o mea katoa, toku Tupu mo te Tupu o mea katoa, toku Aofiaaga mo te Aofiaaga o mea katoa, toku Fakagasuega mo te Fakagasuega o mea katoa! Sa fakapokotiagina au, Au e akai fakamolemole kia Koe, ke se taofi mai au mai i te vasa o Ou alofa atafai, io me e faka-mao mai au i matafaga o te pili atu kia Koe.</p><hr />

<h2 class="list"><a href="../../prayer/unsorted/tvl/bpn10927/">Prayer bpn10927 in Tuvalu</a></h2>
<p>O te Atua ko te omotou Aliki! Puipui mai matou i Tou alofa fataua mai i so se mea tela e masei kia Koe, kae tuku mai kia matou a mea ko la e ttau mo Koe. Tuku mai kia matou se tusaga e tai uke atu mai i Tou mau-koloa, kae fakamanuia mai matou. Solo keatea a omotou se i mea ko la ne fai ne matou, kae fuku keatea a omotou agasala, kae fakamagalo mai matou i Tou fakamagalo-alofa.</p><hr />

<h2 class="list"><a href="../../prayer/unsorted/tvl/bpn10928/">Prayer bpn10928 in Tuvalu</a></h2>
<p>Tavaeega e i luga ia Koe, O te Aliki. Fakamagalo mai a omotou agasala, kilo alofa mai ki luga ia matou ke mafai ne matou o foki atu kia Koe. Sa liakina matou ne fakanaa ki se isi mea aka na ko Koe, kae tuku mai kia matou, mai i Tou maukoloa, a mea ko la e fiafia kae manako Koe ki ei kae e ttau foki kia Koe. E fakamaluga a tulaga o latou ko la ko taliitonu fakamaoni, kae fakamagalo a latou ki Tau fakamagalo alofa.</p><hr />

<h2 class="list"><a href="../../prayer/unsorted/tvl/bpn10929/">Prayer bpn10929 in Tuvalu</a></h2>
<p>A u e akai kia Koe ke fakamagalo mai au, O toku Aliki, ona ko te takutaku o isi mea aka na ko te takutakuuga o Koe, ona ko tavaeega o isi mea aka na ko tavaeega o Koe, na ko fiafia ki niisi mea aka na ko te fiafia i Tou nofo pili-mai, ona ko fiafiaaga taki tasi vagana ko te fiafia o talanoa mo Koe, kae ona ko te lifu ki niisi mea aka na ko te lifu i Tou alofa mo Tou fiafiaaga-llei, mo mea katoa kola e tau tonu mai kia au kola e seai lele loa se sokoga o latou kia Koe, O ko Koe Tela ko te Aliki o aliki, ko Ia Tela e aumai a auala mo te talaaga o mataloa.</p><hr />

<h2 class="list"><a href="../../prayer/unsorted/tvl/bpn10930/">Prayer bpn10930 in Tuvalu</a></h2>
<p>Ko te Matagofie e i luga ia Koe, O te Atua. E mafai pefea ne au o taku a Koe ako ko Koe a mana mai i tavaeega a tino katoa. E lauefa a Tou Igoa, O te Atua, ko Koe ko te Tupu, ko te Mea-tonu mai ana mua loa; a Koe e iloa a mea katoa i lagi mo i luga i te lalolagi, kae ko mea katoa e foki atu katoa kia Koe.</p><hr />

<h2 class="list"><a href="../../prayer/unsorted/tvl/bpn10931/">Prayer bpn10931 in Tuvalu</a></h2>
<p>Au e atafia ne au, O te Aliki, ia aku soli-tuakoi ko oti ne kava i ei oku mata i te taema i Ou mua, kae ko fai pela me se amoga i toku tua mai i Ou mua, ko oti ne fakagalue i te va o oku mo Ou mata gali, ko otii ne aofia iei au mai i auala katoa kae ko fai mo fakalavelave kia au mai i feitu katoa ke mafai o ulu atu ki fakaaliiga o Tou maalosi tafasili faka-te-lagi.</p><hr />

<h2 class="list"><a href="../../prayer/unsorted/tvl/bpn10932/">Prayer bpn10932 in Tuvalu</a></h2>
<p>O ko Koe ko te Aliki fakamagalo! A Koe ko te fakamalu o Au tavini katoa konei. E iloa ne Koe a mea funa kae e iloa foki a mea katoa. Matou katoa e faka-alofa, a ko Koe ko te Mafi, ko te Tafasili i te Maluga. Matou katoa ne tino agasala, a ko Koe ko te Fakamagalo o agasala, ko te Alofa-Fakamagalo, ko te Atafai. O te Aliki! Sa kilo mai ki omotou vaaivaiiga.</p><hr />

<h2 class="list"><a href="../../prayer/unsorted/tvl/bpn10933/">Prayer bpn10933 in Tuvalu</a></h2>
<p>O te Aliki mana! O ko te Aliki o te alofa-kaimalie! Matou ko olo fakaatea mai i Tou kogaa-koga nofo, Ke nnau ke lavea a Tou gali, kae fiafia ki Ou auala katoa. Matou e malaia, pito tafalalo, kae e se-taaua. Matou ne tino mativa: kilo alofa mai, tuku mai kia matou ate mmau-koloa, sa kilo ki omotou see, funa aka ne Koe a omotou agasala e se-maua o fakagata. Me e pefea a matou, matou koi tummau loa me ia Koe, ako matou e faipati kae lagona ko tavaeega o Koe, kae ko Ou mata tela e sala matou ki ai, ko Tou auala e tautali matou.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
