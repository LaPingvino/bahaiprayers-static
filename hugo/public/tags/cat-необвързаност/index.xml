<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Необвързаност on devotional.gq</title>
    <link>https://devotional.gq/tags/cat-%D0%BD%D0%B5%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%BE%D1%81%D1%82/</link>
    <description>Recent content in cat-Необвързаност on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%D0%BD%D0%B5%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%BE%D1%81%D1%82/index.xml" rel="self" type="application/rss+xml" />
    <item>
      <title>Prayer bpn3394 in български</title>
      <link>https://devotional.gq/prayer/unsorted/bg/bpn3394/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3394/</guid>
      <description>Позволи ми, о, Боже мой, да се доближа до Теб и да живея в околностите на Твоя двор, защото отдалечеността от Теб почти изцяло ме погълна. Нека да почивам под сянката на крилете на Твоето милосърдие, защото пламъкът на раздялата ми с Теб е разтопил сърцето ми. Приближи ме до реката, която е животът наистина, защото душата ми изгаря от жажда, търсейки Те непрестанно. О, Боже мой, въздишките ми изразяват горчивината на моето страдание, а сълзите, които роня, свидетелстват за обичта ми към Теб.</description>
    </item>
    
    <item>
      <title>Prayer bpn3395 in български</title>
      <link>https://devotional.gq/prayer/unsorted/bg/bpn3395/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3395/</guid>
      <description>Прославен си Ти, о, Боже мой! Благодаря Ти затова, че ми показа Този, Който е Зората на Твоята милост, Изгрева на Твоето милосърдие и Съкровищницата на Твоето Дело. Умолявам Те в Името Ти, чрез Което лицата на приближените до Теб пребледняват, а сърцата на преданите Ти полетяват към Теб, да ми помогнеш по всяко време и при всякакви обстоятелства да се придържам към въжето Ти, да се освободя от всякаква привързаност към който и да е, освен към Теб, да държа погледа си насочен към небосклона на Твоето откровение и да осъществя това, което си ми предписал в Твоите Послания.</description>
    </item>
    
    <item>
      <title>Prayer bpn3396 in български</title>
      <link>https://devotional.gq/prayer/unsorted/bg/bpn3396/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3396/</guid>
      <description>Възхвалено да бъде името Ти, о, Боже мой! Умолявам Те в името на благоуханието на Одеждата на Твоята благосклонност, което се разнесе сред цялото сътворение според Твоята повеля и в съгласие с Твоето желание; и в името на Зорницата на Твоята воля, която засия ярко на небосклона на Твоята милост, чрез силата на Твоето могъщество и власт да заличиш от сърцето ми всички налудничави приумици и празни представи, за да се обърна с цялата си любов към Теб, о, Ти, Господарю на цялото човечество!</description>
    </item>
    
    <item>
      <title>Prayer bpn3397 in български</title>
      <link>https://devotional.gq/prayer/unsorted/bg/bpn3397/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3397/</guid>
      <description>Много премръзнали сърца, о, Боже мой, бяха разпалени от огъня на Твоето Дело и много дълбоко заспали бяха събудени от сладкия Ти глас. Колко много са странниците, потърсили убежище под сянката на дървото на Твоето единство и колко голям е броят на жадните, които са копнели за извора на Твоите животворни води през Твоите дни! Благословен е този, който се е обърнал към Теб и е побързал да достигне Зората на светлината на Твоя лик.</description>
    </item>
    
    <item>
      <title>Prayer bpn3398 in български</title>
      <link>https://devotional.gq/prayer/unsorted/bg/bpn3398/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3398/</guid>
      <description>Хвала Тебе, о, Боже мой! Аз съм един от Твоите слуги, които са повярвали в Теб и в Твоите знаци. Ти виждаш, че съм се насочил към прага на Твоята милост и съм обърнал лице към любящата Ти доброта. Умолявам Те в името на най-превъзходните Ти названия и чрез най-благородните Ти качества да отвориш пред мен дверите на Твоите дарове. Помогни ми освен това о, Ти, Притежателю на всички имена и качества, да върша това, което е добро.</description>
    </item>
    
    <item>
      <title>Prayer bpn3399 in български</title>
      <link>https://devotional.gq/prayer/unsorted/bg/bpn3399/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3399/</guid>
      <description>ВИмето на Твоя Господ, Създателя, Владетеля, Всеудовлетворяващия, Най-въздигнатия, Този, Чиято помощ умоляват всички хора. Кажи: о, Боже мой! О, Ти, който си Творецът на небесата и на земята, о, Господи на Царството! Ти добре знаеш тайните на моето сърце, докато Твоето Същество е неведомо за всички освен за самия Теб. Ти виждаш всичко, което е мое, докато никой друг не може да стори това освен Теб. Удостои ме чрез Своето милосърдие с това, което ще ми даде възможност да не изпитвам нужда от нищо освен от Теб и отреди за мен това, което ще ме направи независим от всеки друг освен от Теб.</description>
    </item>
    
    <item>
      <title>Prayer bpn3400 in български</title>
      <link>https://devotional.gq/prayer/unsorted/bg/bpn3400/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3400/</guid>
      <description>О Господи! Към Теб прибягвам за убежище и към всичките Ти знамения насочвам сърцето си. О, Господи! Независимо дали съм на път или в своя дом, зает съм с нещо или работя, аз изцяло се доверявам на Теб. Дай ми тогава удовлетворяващата Си помощ, за да ме направиш независим от всичко, о, Ти, Който си ненадминат в Своята милост! Дари ме с моя дял, о, Господи, така както пожелаеш и направи така, че да бъда доволен от онова, което си ми отредил.</description>
    </item>
    
    <item>
      <title>Prayer bpn3401 in български</title>
      <link>https://devotional.gq/prayer/unsorted/bg/bpn3401/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3401/</guid>
      <description>О Боже, Боже мой! Ти си моята Надежда и моят Възлюбен, най-висшата ми Цел и Желание! С голяма покорност и пълна преданост аз Те моля да ме направиш фар на обичта Ти в Твоята земя, светлина на знанието Ти сред Твоите създания и знаме на божествената щедрост в Твоето Царство. Причисли ме към тези Твои слуги, които са се откъснали от всичко друго освен от Теб, които са се очистили от преходните неща на този свят и са се освободили от подтиците на изразителите на налудничави приумици.</description>
    </item>
    
    <item>
      <title>Prayer bpn3402 in български</title>
      <link>https://devotional.gq/prayer/unsorted/bg/bpn3402/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/bg/bpn3402/</guid>
      <description>О Боже, Боже мой! Напълни за мен чашата на необвързаността към всичко и сред Твоите великолепие и дарове зарадвай ме с виното на обичта към Теб. Избави ме от пристъпите на страстта и желанието, разкъсай в мен оковите на този земен свят, привлечи ме с възторг към Твоето върховно царство и ме ободри сред рабините чрез диханията на Твоята святост. О, Господи, озари лицето ми със светлината на Твоите дарове; просветли очите ми, съзирайки знаменията на всепокоряващата Ти мощ; зарадвай сърцето ми със славата на Твоето познание, което обхваща всичко, развесели душата ми чрез всесъживяващите Си вести за велика радост, о, Ти, Царят на този свят и на небесното Царство, о, Ти, Господи на върховната власт и мощ, за да мога да разнасям навред Твоите знамения и знаци и да провъзгласявам Твоето Дело, и да ратувам за Твоите Учения, и да служа на Твоя Закон, и да възхвалявам Твоето Слово.</description>
    </item>
    
  </channel>
</rss>
