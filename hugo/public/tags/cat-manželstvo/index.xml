<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-Manželstvo on devotional.gq</title>
    <link>https://devotional.gq/tags/cat-man%C5%BEelstvo/</link>
    <description>Recent content in cat-Manželstvo on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-man%C5%BEelstvo/index.xml" rel="self" type="application/rss+xml" />
    <item>
      <title>Prayer bpn13195 in Slovensky</title>
      <link>https://devotional.gq/prayer/unsorted/sk/bpn13195/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/sk/bpn13195/</guid>
      <description>On je Darca, Štedrý! Chvála buď Bohu, Pradávnemu, naveky Prebývajúcemu, Nemennému, Večnému! Ten, ktorý vo Svojom vlastnom bytí dosvedčil, že vskutku, On je Jeden, Jediný, ničím Nespútaný, Vznešený. Dosvedčujeme, že vskutku niet Boha okrem Neho, potvrdzujeme Jeho jednotu, doznávame Jeho jedinosť. Od vekov prebýva v nedosiahnuteľných výšinách, na vrcholoch Svojej vznešenosti, posvätený nad zmienku všetkých okrem Seba samého a povznesený nad opísanie kohokoľvek okrem Seba. A keď zatúžil prejaviť ľuďom Svoju milosť a láskavosť a nastoliť vo svete poriadok, zjavil nariadenia a vytvoril zákony, medzi ktorými ustanovil zákon o manželstve, učinil ho pevnosťou blahobytu a spasenia a zoslal nám ho z nebies svätosti vo Svojej Najsvätejšej knihe.</description>
    </item>
    
    <item>
      <title>Prayer bpn13196 in Slovensky</title>
      <link>https://devotional.gq/prayer/unsorted/sk/bpn13196/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/sk/bpn13196/</guid>
      <description>*„Bahájske manželstvo je zväzkom a úprimnou láskou dvoch strán. Musia však čo najstarostlivejšie spoznať charakter jeden druhého. Toto večné puto by mala zaistiť pevná zmluva a zmyslom by malo byť posilnenie súladu, priateľstva a jednoty a dosiahnutie večného života.”
Ako je určené v Najsvätejšej knihe (Kitáb-i-aqdas), ženích a nevesta jednotlivo prednesú v prítomnosti najmenej dvoch svedkov schválených miestnou duchovnou radou nasledujúci manželský sľub: „My všetci, vskutku, budeme verní Božej Vôli.“</description>
    </item>
    
    <item>
      <title>Prayer bpn13197 in Slovensky</title>
      <link>https://devotional.gq/prayer/unsorted/sk/bpn13197/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/sk/bpn13197/</guid>
      <description>On je Boh! Ó nedosiahnuteľný Pane! Vo Svojej všemohúcej múdrosti si ľuďom uložil vstupovať do zväzku manželského, aby tak v tomto pominuteľnom svete mohlo nasledovať jedno pokolenie za druhým a aby, dokiaľ bude svet svetom, mohli všetci na prahu Tvojej jedinosti slúžiť a ponoriť sa do uctievania, oslavy, blahorečenia a chvály. „A duchov a ľudí som jedine preto stvoril, aby Ma uctievali.“ Zosobáš teda v nebi Svojho milosrdenstva tieto dve vtáčatá z hniezda Svojej lásky, daj nech privolávajú Tvoju večnú milosť, aby zo zväzku týchto dvoch morí povstala vlna nežnosti a vyniesla na breh života čisté a drahocenné perly.</description>
    </item>
    
    <item>
      <title>Prayer bpn13198 in Slovensky</title>
      <link>https://devotional.gq/prayer/unsorted/sk/bpn13198/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/sk/bpn13198/</guid>
      <description>Sláva buď Tebe, ó môj Bože! Vskutku, tento Tvoj služobník a táto Tvoja služobníčka sa zišli v tôni Tvojho milosrdenstva a zjednotila ich Tvoja priazeň a veľkorysosť. Ó Pane! Pomáhaj im na tomto svete a v Tvojom kráľovstve a Svojou štedrosťou a milosťou im predurči všetko dobro. Ó Pane! Utvrď ich v slúžení Tebe a pomáhaj im v Tvojej službe. Dovoľ im stať sa znameniami Tvojho mena na Tvojom svete a ochraňuj ich Svojimi podarúnkami, ktoré sú na tomto svete i vo svete budúcom nevyčerpateľné.</description>
    </item>
    
    <item>
      <title>Prayer bpn13199 in Slovensky</title>
      <link>https://devotional.gq/prayer/unsorted/sk/bpn13199/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/sk/bpn13199/</guid>
      <description>Ó môj Pane, ó môj Pane! Tieto dve jasné luny sú zosobášené v Tvojej láske, spojené v službe Tvojmu svätému prahu, zjednotené v slúžení Tvojej veci. Daj, nech je toto manželstvo ako rinúce sa svetlo Tvojej prekypujúcej milosti, ó môj Pane, Najmilosrdnejší, a ako žiariace lúče Tvojich podarúnkov, ó Ty Blahodarný, vždy Dávajúci, aby z tohto mocného stromu mohli vyrásť vetvy, ktoré sa budú zelenať a rozkvitať prostredníctvom darov, ktoré pršia z Tvojich oblakov milosrdenstva.</description>
    </item>
    
  </channel>
</rss>
