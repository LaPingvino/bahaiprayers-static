<!DOCTYPE html>
<html><head>
	<meta charset="utf-8">
	<title>devotional.gq - cat-MANUMAALO O TE FAKATOKAAGA</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-MANUMAALO O TE FAKATOKAAGA</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/tvl/bpn12336/">Prayer bpn12336 in Tuvalu</a></h2>
<p>E lavea ne Koe, O toku Atua, me ne aofia pefea a Au taugasoa fakapelepele ne latou ko la e se fakalogo mai i Au mea faiite mo tino masei i vasia o Au tino. E seai se laufenua e toe na loa ko te fanoanoa o Au fagasele mo te tagi o Au tino filifilia ne avaka ki luga mai i ei. Au e akai totuli kia Koe i Tou Igoa tafasili i te Maluga ke futi mai a te lima o te maalosi mai i te gali o Tou mafi kae ke fesoasoani kia latou katoa ko la e alofa kia Koe.</p><hr />

<h2 class="list"><a href="../../prayer/unsorted/tvl/bpn12337/">Prayer bpn12337 in Tuvalu</a></h2>
<p>Se fakamae gina au, O te Atua, toku Atua, o taofi mai i te lagi o Au koloa lauefa mo te fetuao o Au alofaaga. Au e akai totuli kia Koe i Tau Muna mai luga i mea katoa lavea mo te se lavea ko oti ne taofi ki lalo ne Koe ke fesoasoani kia au kae ke fesoasoani ki tino filifilia ke fakataunu a mea ko la ka fakamaluga ne latou a Tau Fakatokaaga i vasia o Au tavini kae i koga fenua katoa.</p><hr />

<h2 class="list"><a href="../../prayer/unsorted/tvl/bpn12338/">Prayer bpn12338 in Tuvalu</a></h2>
<p>Tavaeega maluga e i Tou igoa, O te Aliki toku Atua! A te pogisa koi i luga i fenua katoa, ako te maalosi o te amio masei ko siomia i fenua katoa. Mai ia latou, e atafia ne au a mea gali o Tou atamai, kae matea a te maina o te molii o Tou atamai.
Latou ko la e pono ne te veli mai ia Koe ko mafaufau me e isi se maalosi ia latou o tamate a Tou mainaaga, kae ke tamate a Tau afi, kae ke taofi a matagi o Tou alofa-kaimalie.</p><hr />

<h2 class="list"><a href="../../prayer/unsorted/tvl/bpn12339/">Prayer bpn12339 in Tuvalu</a></h2>
<p>Te Matagofie e io Koe, O te Aliki,Ko Koe Tela ne aumai kae fakafoliga a mea ola katoa, mai I luga I te maalosi o Tau ikuuga.
O te Aliki! Feasoasoani kia latou ko oti ne fakaseai a mea katoa na ko Koe, kae talia ko latou ke maua se manumaalo lasi. Tuku ifo kia latou, O te Aliki, a te lukuuga mana o agelu i te lagi mo te lalolagi pe la foki mo mea katoa ko la ite va, o feasoasoani ki Au tavini, ke faka-manafafana kae faka-maalosi a latou, ke mafai ne latou o maua se manumaalo, ke ola loa latou aunoa mo se fakana, ke galue latou mo te matagofie, ke avatu ki luga ia latou a te maalu mo te lifu, ke faka-maumea latou kae ke fai latou ke manumaalo ki se manumaalo tafasili ite gali.</p><hr />

<h2 class="list"><a href="../../prayer/unsorted/tvl/bpn12340/">Prayer bpn12340 in Tuvalu</a></h2>
<p>O te Aliki! Faka-soasoa aka mo te ola kimua fakavave o te Lakau Ola o Tau Tafatasi faka-te-lagi, fakasiusiu aka, O te Aliki, ki te vai tafe o te fiafia-llei, kae faka mafai aka, i mua o faka-asiiga o Tau faka-maalosi faka-te-lagi, ke fua mai ki fuaga lakau kaina pe la mot e mea e manako Koe ki ei mo fai a Ou tavaeega mo te fakamaluga, a Tou tavaeega mo te fakafetai, kae ke faka-lauefa a Tou Igoa, ke vikia a te tafatasi o Tou Uiga Tonu kae ke tuku atu foki a mitaaga kia Koe, pe la loa mo mea katoa e nofo i loto i Tau pule kae seai se isi tino aka.</p><hr />

<h2 class="list"><a href="../../prayer/unsorted/tvl/bpn12341/">Prayer bpn12341 in Tuvalu</a></h2>
<p>O te Aliki! Fai aka Au tavini onosai i Ou aso ke manumaalo mai i luga i te talia a latou ke maua se manumaalo e onomea kae ttau, pe la loa mo te mea ne saala ke mate latou faka-matulo i Tou auala. Tuku ifo ki luga ia latou a te mea tela ka maua a te mafanfana ki olotou mafaufau, kae e fiafia i olotou kano loto, ke tuku atu se faka-talitonuuga ki olotou loto mo te tokaaga malie ki olotou fuaitino kae ka mafai ne olotou agaaga ola o olo atu ki mua o te Atua, ko te Tafasili i te Maluga, kae ke maua ia latou a te Palataiso silisiliese mo nisi koga malolo matagofie ko la ko oti ne fakasino ne Koe mo tagata o te poto tonu mo uiga tonu.</p><hr />

<h2 class="list"><a href="../../prayer/unsorted/tvl/bpn12342/">Prayer bpn12342 in Tuvalu</a></h2>
<p>O te Aliki! Fai aka ko tino katoa o te lalolagi ke maua se avanoaaga ki loto i te Palataiso o Tau Talitonuuga, ko te mea ke seai se mea faiite e nofo mai i luga atu o tuakoi o Tou fiafiaaga-lei.
Mai i te pilitakiiga o te vavau Koe e maalosi o fai a te mea e fiafia Koe ki ei kae maluga fakafia atu i se mea e manako Koe ki ei.</p><hr />

<h2 class="list"><a href="../../prayer/unsorted/tvl/bpn12343/">Prayer bpn12343 in Tuvalu</a></h2>
<p>O te Atua, toku Atua! Tavaeega e ia Koe i te tafutafuuga o te afi o te alofa faka-te-lagi i te Lakau Ola Mana i tumu maluga o te mauga: ko te Lakau Ola tena “seai mai ite Sopoga-Laa io me mai i te Tooga-Laa,” (1) a te afi tena e ka lafulafu ke oko ki taimi a tena kaaga ko fano loa ki luga i te Lukuuga Mana Faka-te-Lagi i luga, kae mai i mea tonu kona ne maua ne ia a te mainaaga o te takitakiiga, kae tagi atu penei: “E tonu ne atafia ne matou a te afi i te tapuvae Mauga o Sinai.</p><hr />

<h2 class="list"><a href="../../prayer/unsorted/tvl/bpn12344/">Prayer bpn12344 in Tuvalu</a></h2>
<p>A Ia ko te Atua!
O te Aliki, toku Atua, toku Fakasele Gali! A mea konei ko Au tavini ko la ko oti ne lagona ne latou a Tou Leo, fakalogo ki Tau Muna kae fakavave ki Tau Kalaga. Ko oti latou ne talitonu ia Koe, molimaugina ne Au Mea Fakaofoofogina, talia ne Au faka-maoniiga kae lagogina ne Au faka-talitonuuga. Latou ne sasale i Ou auala, tautali ki Tau takitakiiga, maua ne latou a Au mea lilo, kae maina i mea funa o Tau Tusi, ko Kupu o Au Tapeleti, mo tala llei o Au Fekau mo Tapeleti.</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
