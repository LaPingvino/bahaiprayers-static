<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-मृतकका लागि प्रार्थना on devotional.gq</title>
    <link>https://devotional.gq/tags/cat-%E0%A4%AE%E0%A5%83%E0%A4%A4%E0%A4%95%E0%A4%95%E0%A4%BE-%E0%A4%B2%E0%A4%BE%E0%A4%97%E0%A4%BF-%E0%A4%AA%E0%A5%8D%E0%A4%B0%E0%A4%BE%E0%A4%B0%E0%A5%8D%E0%A4%A5%E0%A4%A8%E0%A4%BE/</link>
    <description>Recent content in cat-मृतकका लागि प्रार्थना on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-%E0%A4%AE%E0%A5%83%E0%A4%A4%E0%A4%95%E0%A4%95%E0%A4%BE-%E0%A4%B2%E0%A4%BE%E0%A4%97%E0%A4%BF-%E0%A4%AA%E0%A5%8D%E0%A4%B0%E0%A4%BE%E0%A4%B0%E0%A5%8D%E0%A4%A5%E0%A4%A8%E0%A4%BE/index.xml" rel="self" type="application/rss+xml" />
    <item>
      <title>Prayer bpn11095 in नेपाली</title>
      <link>https://devotional.gq/prayer/unsorted/ne/bpn11095/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11095/</guid>
      <description>*(मृतकका लागि भनिने यो प्रार्थना पन्ध्र वर्षभन्दा माथिका बहाईहरूको लागि प्रयोग गरिन्छ । सामूहिक भेलामा पाठ गरिने यो एक मात्र अनिवार्य प्रार्थना हो, जुन एक जना अनुयायीद्वारा पाठ गरिंदा उपस्थित सबै उभिन्छन् । यो प्रार्थना गर्दा किब्लेह (आराधना स्थल) तर्फ फर्कन जरुरी छैन ।) *— किताब–इ–अग्दसबाट *हे मेरा ईश्वर ! यो तिम्रो सेवक तथा तिम्रो सेवकको पुत्र हो जसले तिमीमा र तिम्रा चिन्हहरूमा विश्वास गर्दछ र तिमीबाहेक अन्य सबैबाट पूर्ण वियुक्त भई तिमीतिर अभिमुख भएको छ । निःसंशय, करुणामयहरूमध्ये पनि तिमी परम करुणामय छौ ।</description>
    </item>
    
    <item>
      <title>Prayer bpn11096 in नेपाली</title>
      <link>https://devotional.gq/prayer/unsorted/ne/bpn11096/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11096/</guid>
      <description>हे मेरा प्रभु, तिमी सुविख्यात छौ ! म तिमीलाई धन्यवाद दिन्छु कि तिमीले मलाई उनको दर्शन गरायौ जो तिम्रो दयाका दिवास्रोत, तिम्रो कृपाका उद्गमस्थल र तिम्रो धर्मका कोष हुन् । जुन नामद्वारा तिम्रो नजिक पुग्नेहरूका मुखमण्डल चम्किएका छन् र तिम्रा प्रियजनका हृदयहरूले तिमीतिरको उडान भरेका छन् तिम्रो त्यही नामको सौगन्ध खाएर म तिमीसित याचना गर्दछु कि मलाई यस्तो वरदान दऊे जसले गर्दा म सधैं र सबै अवस्थामा तिम्रो हात थामेर बस्न पाऊँ र तिमीबाहेक अरू सबैबाट अलग्ग हुन सकूँ, मेरो दृष्टिलाई तिम्रो प्रकटीकरणको क्षितिजमा केन्द्रित गर्न सकूँ र तिम्रा धर्मपाटीहरूमा तिमीले मेरो लागि निर्दिष्ट गरेका नियमहरूलाई पालन गर्न सकूँ । हे मेरा प्रभु !</description>
    </item>
    
    <item>
      <title>Prayer bpn11097 in नेपाली</title>
      <link>https://devotional.gq/prayer/unsorted/ne/bpn11097/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11097/</guid>
      <description>हे मेरा प्रभु, तिम्रो जय होस् ! तिम्रो इच्छानुकूल र तिम्रो आदेशानुसार सम्पूर्ण सृष्टिमाथि बगिरहेको तिम्रो कृपावस्त्रको सुगन्धको शपथ लिएर, तिम्रो कृपाको क्षितिज माथि तिम्रो सार्वभौमसत्ता र तिम्रो अजेय शक्तिद्वारा प्रकाशवान् भएर चम्किरहेको तिम्रो इच्छाको सूर्यको शपथ लिएर म तिमीसित याचना गर्दछु कि मेरो हृदयबाट सारा व्यर्थ कल्पनाहरू तथा भ्रमित विचारहरू मेटाइदेऊ ताकि पूर्ण श्रद्धासित म तिमीतिर अग्रसर हुन सकूँ, हे सारा लोकका स्वामी ! हे मेरा प्रभु ! म तिम्रो सेवक तथा तिम्रो सेवकको पुत्र हुँ । मैले तिम्रो दयाको हात समातेको छु र तिम्रो कोमल कृपाको बन्धनमा टाँस्सिएको छु । तिमीसित भएका उत्तम वस्तुहरू मेरो लागि पनि मिलाइदेऊ र त्यो पात्रबाट मेरो भरण–पोषण गर जसलाई तिमीले तिम्रो अनुग्रहको स्वर्गबाट तथा तिम्रो प्रचुरताको मेघबाट वृष्टि गरिरहेका छौ । साँच्चै नै, तिमी समस्त लोकहरूका अधिपति हौ तथा पृथ्वी एवं स्वर्गका सारा निवासीहरूका ईश्वर हौ ।</description>
    </item>
    
    <item>
      <title>Prayer bpn11098 in नेपाली</title>
      <link>https://devotional.gq/prayer/unsorted/ne/bpn11098/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11098/</guid>
      <description>हे मेरा प्रभु, तिम्रै धर्मको अग्निबाट अनेकौ निरूत्साहित हृदयले नयाँ उत्साह पाएका छन् र तिम्रो आवाजको मिठासले कैयौं सुतेकाहरू ब्यूँझाइएका छन् । तिम्रो एकताको वृक्षको छाहारीमा आश्रय खोजिरहेका अपरिचितहरू कति होलान् र तिम्रो यस युगमा तिम्रो जीवन दायिनी सरिताको स्रोतबाट पिएर आफ्नो तृष्णा मेटाउन हुरूक्क हुनेहरू कति धेरै होलान् ?
धन्य छ त्यो जो तिमीतिर लम्केको छ र तिम्रो मुहारको ज्योतिको सूर्य प्राप्त गर्न हतारिएको छ । धन्य छ त्यो जो आफ्नो पूर्ण अनुरागसित तिम्रो प्रकटीकरणको उदयस्थल र तिम्रो पे्ररणाको मुहानतर्फ उन्मखु भएको छ । धन्य छ त्यो जसले तिम्रो कृपा र अनुग्रहबाट पाएको सबै तिम्रो मार्गमा खर्च गर्दछ । धन्य छ त्यो जसले तिम्रो उत्कट चाहनामा तिमीबाहेक अरू सबैलाई त्यागेको छ । धन्य छ त्यो जसले तिमीसँग प्रगाढ सम्बन्ध स्थापना गर्न सकेको छ र तिमीबाहेक अन्य सबैसँगको सम्बन्धविच्छेद गरेको छ । हे मेरा प्रभु !</description>
    </item>
    
    <item>
      <title>Prayer bpn11099 in नेपाली</title>
      <link>https://devotional.gq/prayer/unsorted/ne/bpn11099/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11099/</guid>
      <description>हे मेरा प्रभु, म जान्दिन कि तिमीले कुन आगोले आफ्नो भूमिलाई प्रज्ज्वलित गराएका हौ । माटोले त्यसको गरिमालाई छोप्न सक्दैन न त पानीले नै त्यसको ज्वालालाई निभाउन सक्छ । पृथ्वीका समस्त मानिसहरू त्यसको शक्तिको सामना गर्न असमर्थ छन् । त्यो व्यक्ति धन्य छ जो त्यसको समीपमा पुगेको छ र जसले त्यसको गर्जन सुन्न पाएको छ ।
हे मेरा प्रभु ! तिमीले आफ्नो शक्तिशाली कृपाद्वारा कसैलाई त्यसको नजिक पुग्न सक्ने गरायौ तर कसैलाई भने तिम्रो युगमा तिनले गरेका कर्महरूको कारणले गर्दा त्यसबाट टाढा नै राख्यौ । त्यतातिर लाग्न हतारिने वा त्यहाँ पुग्ने जो कसैले पनि तिम्रो सौन्दर्यको दर्शन पाउने उत्सुकतामा तिम्रो मार्गमा आफ्नो जीवन त्यागेको छ र तिमीबाहेक अन्य सबैबाट मुक्त भई तिम्रो समक्षमा पुगेको छ । हे मेरा प्रभु !</description>
    </item>
    
    <item>
      <title>Prayer bpn11100 in नेपाली</title>
      <link>https://devotional.gq/prayer/unsorted/ne/bpn11100/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11100/</guid>
      <description>तिम्रो जय जय होस्, हे मेरा प्रभु ! म तिम्रा ती सेवकहरू मध्येको एक सेवक हूँ जसले तिमीमा र तिम्रा चिन्हहरूमा विश्वास गरेका छन् । मलाई तिम्रो कृपाको द्वारमा उभिरहेको र तिम्रो प्रेमाद्र दयाको दिशातर्फ अघि बढिरहेको तिमीले देखिरहेको छौ । तिम्रा सर्वोत्तम उपाधिहरू तथा तिम्रा सर्वोत्कृष्ट गुणहरूद्वारा म तिमीसित याचना गर्दछु कि मेरो लागि तिम्रा उपहारहरूको ढोका खोलिदेऊ । अतः ती कुराहरू गर्नमा मलाई सहायता गर जुन कल्याणकारी छन्, हे तिमी जो विशेषण तथा गुणहरूका स्वामी हौ ।</description>
    </item>
    
    <item>
      <title>Prayer bpn11101 in नेपाली</title>
      <link>https://devotional.gq/prayer/unsorted/ne/bpn11101/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn11101/</guid>
      <description>हे मेरा प्रभु, सृष्टिकर्ता, सम्राट्, सबैको भरण– पोषाण गर्ने, सर्व–प्रशंसित, जसको सहायताको लागि सबै प्रार्थना गर्छन् ।
भनः हे मेरा प्रभु ! हे तिमी, जो पृथ्वी र स्वर्गहरूका निर्माता हौ, हे अधिराज्यका स्वामी ! मेरा हृदयका गोप्य कुराहरू तिमी राम्ररी बुझ्दछौ जबकि तिम्रो अस्तित्वलाई तिमीबाहेक अरू कसैले पनि बुझ्न सक्तैन । मसित भएका सबै कुराहरूलाई तिमी देख्न सक्छौ जुन कुरा तिमीबाहेक अरू कसैले पनि गर्न सक्दैन । तिम्रो कृपाद्वारा तिमीबाहेक अरू सारा वस्तुहरूबाट अलग हुन मलाई सहायता गर र मेरो लागि त्यो कुरा निश्चित गरिदेऊ जसले मलाई तिमीबाहेक अरू सबै कुराहरूबाट स्वतन्त्र गरिदेओस् । यस्तो आज्ञा गर कि यो लोक र परलोक दुवैमा मेरो जीवनलाई फाइदा हुने कुराहरू प्राप्त गर्न सकूँ । मेरो सामुन्ने तिम्रो कृपाका द्वारहरू खोलिदेऊ र तिम्रो कोमल कृपा र उपहारहरू मेरो लागि प्रदान गरिदेऊ ।</description>
    </item>
    
    <item>
      <title>Prayer bpn7011 in नेपाली</title>
      <link>https://devotional.gq/prayer/unsorted/ne/bpn7011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/ne/bpn7011/</guid>
      <description>हे मेरा ईश्वर ! हे तिमी जसले पापहरूलाई क्षमा गर्दछौ, उपहारहरूको वृष्टि गर्दछौ अनि पीडाहरूको हरण गर्दछौ ! म विनम्र प्रार्थना गर्दछु कि जसले शारीरिक चोलालाई छोडेर आध्यात्मिक संसारमा प्रवेश गरेको छ उसका पापहरूलाई क्षमा गरिदेऊ | हे मेरा प्रभु ! अपराधहरूबाट उनीहरूलाई शुद्ध गराइदेऊ, उनीहरूका दु:खहरूलाई नाश गरिदेऊ र उनीहरूको अन्धकारलाई प्रकाशमा परिणत गरिदेऊ | उनीहरूलाई आनन्दवाटिकामा प्रवेश गराऊ, अति पवित्र जलद्वारा उनीहरूलाई चोख्याऊ र सर्वोच्च शिखरस्थित तिम्रा गौरवहरूको दर्शन गराऊ |</description>
    </item>
    
  </channel>
</rss>
