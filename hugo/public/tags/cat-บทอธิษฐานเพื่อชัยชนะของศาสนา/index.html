<!DOCTYPE html>
<html><head>
	<meta charset="utf-8">
	<title>devotional.gq - cat-บทอธิษฐานเพื่อชัยชนะของศาสนา</title>
	<meta name="viewport" content="width=device-width, initial-scale=1">
	<meta name="theme-color" content="lightgrey">
	<link rel="manifest" href="../../devotional.webmanifest">
<style>
#header h1 {
	background: url('/logo.png') no-repeat left;
	background-size: 50px 50px;
	margin: 25px;
	vertical-align: center;
	padding: 0;
	padding-left: 60px;
	height: 50px;
	font-size: 2em;
}
#menu {
	margin: 25px;
}
a {
	text-decoration: underline;
	color: black;
}
a:hover {
	text-decoration: none;
	color: darkblue;
}
#header {
	border-bottom: thin solid black;
}
#content {
	margin: 40px;
}
.wrtitle::before {
	content: '#'
}
.wrtitle {
	float: left;
	margin: 1ex;
}
.rtl {
	direction: rtl;
}
h2 {
	display: inline;
	padding: 1ex;
}
h2 + div {
	display: block;
}
</style>
</head>
<body><div id="header">
	<a href="https://devotional.gq/"><h1>devotional.gq</h1></a>
<nav id="menu">

</nav>
</div>
<div id="content">
<h1>cat-บทอธิษฐานเพื่อชัยชนะของศาสนา</h1>

<a href="../../tags/">&lt;&lt; Tags</a>

<div id="inner">


<h2 class="list"><a href="../../prayer/unsorted/th/bpn5701/">Prayer bpn5701 in ภาษาไทย</a></h2>
<p>ขอความสรรเสริญจงมีแด่พระนามของพระองค์ ข้าแต่พระผู้เป็นนาย พระผู้เป็นเจ้าของข้าพเจ้า! ความมืดมนปกคลุมไปทุกดินแดน และอำนาจชั่วร้ายห้อมล้อมทุกชาติ อย่างไรก็ตามข้าพเจ้ามองเห็นความสว่างไสวของอัจฉริยภาพ และการบริบาลของพระองค์ บรรดาผู้ที่ถูกม่านปิดกั้นจากพระองค์คิดว่าพวกเขาสามารถดับแสงของพระองค์ ดับไฟของพระองค์ และสงบสายลมแห่งพระกรุณาของพระองค์ ไม่เลย อำนาจของพระองค์เป็นพยานให้ข้าพเจ้า! หากพระองค์มิได้ให้ความทุกข์ทรมานแฝงอัจฉริยภาพของพระองค์ไว้ และการทดสอบอันสาหัสเป็นพาหนะของการบริบาลของพระองค์ จะไม่มีใครบังอาจมาต่อต้านเรา แม้ว่าอำนาจของโลกและสวรรค์จะร่วมกันต่อต้านเรา หากข้าพเจ้าคลี่คลายความลึกลับอันน่าพิศวงของอัจฉริยภาพของพระองค์ที่เปิดเผยต่อข้าพเจ้าบังเหียนของศัตรูของพระองค์ขาดสะบั้น ขอความสรรเสริญจงมีแด่พระองค์ ข้าแต่พระผู้เป็นเจ้าของข้าพเจ้า! ข้าพเจ้าขอวิงวอนต่อพระนามอันยิ่งใหญ่ที่สุดของพระองค์ ขอทรงรวบรวมบรรดาผู้ที่รักพระองค์ไว้รอบกฎที่หลั่งมาจากความยินดีของพระประสงค์ของพระองค์ ขอทรงประทานสิ่งที่จะทำให้พวกเขาอุ่นใจ พระองค์ทรงอำนาจในการกระทำสิ่งที่พระองค์ปรารถนา แท้จริงแล้วพระองค์คือพระผู้ทรงช่วยเหลือในภยันตราย พระผู้ทรงดำรงอยู่ด้วยตนเอง
(Source category: บทอธิษฐานเพื่อชัยชนะของศาสนา) (Bahaiprayers.net ID: 5701)</p><hr />

<h2 class="list"><a href="../../prayer/unsorted/th/bpn5702/">Prayer bpn5702 in ภาษาไทย</a></h2>
<p>ขอความรุ่งเรืองจงมีแด่พระองค์ ข้าแต่พระผู้เป็นนาย พระผู้บรรดาลสรรพสิ่งทั้งปวงให้เกิดขึ้นมาโดยอานุภาพแห่งโองการของพระองค์ ข้าแต่พระผู้เป็นนาย! โปรดช่วยเหลือบรรดาผู้ที่ปล่อยวางจากทุกสิ่งนอกจากพระองค์ โปรดให้พวกเขาประสบชัยชนะอันยิ่งใหญ่ ข้าแต่พระผู้เป็นนาย โปรดให้เหล่าเทพธิดาในสวรรค์และโลก และที่อยู่ระหว่างสวรรค์และโลก ลงมาช่วยและเสริมกำลังคนรับใช้ของพระองค์ ช่วยให้พวกเขาประสบความสำเร็จ ค้ำจุนพวกเขา ประสาทความรุ่งโรจน์ให้แก่พวกเขา ประทานเกียรติและความประเสริฐให้แก่พวกเขา บำรุงพวกเขา และทำให้พวกเขามีชัยอย่างน่าพิศวง พระองค์คือพระผู้เป็นนายของพวกเขา พระผู้เป็นนายแห่งสวรรค์และโลก พระผู้เป็นนายแห่งภพทั้งปวง ข้าแต่พระผู้เป็นนาย โปรดเสริมศาสนานี้ด้วยพลังของคนรับใช้เหล่านี้ โปรดดลให้พวกเขามีชัยเหนือประชาชนทั้งปวงบนพิภพ เพราะความจริงแล้วพวกเขาคือคนรับใช้ที่ตัดความผูกพันจากทุกสิ่งนอกจากพระองค์ และแท้จริงแล้วพระองค์คือพระผู้ทรงคุ้มครองศาสนิกชนที่ซื่อสัตย์ ข้าแต่พระผู้เป็นนาย ขอความจงรักภักดีต่อศาสนาที่ละเมิดมิได้นี้ทำให้หัวใจของพวกเขาเติบโตแข็งแรงยิ่งกว่าสิ่งใดในสวรรค์และโลก และที่อยู่ระหว่างสวรรค์และโลก ข้าแต่พระผู้เป็นนาย โปรดประทานพลังให้แก่มือของพวกเขาด้วยสัญลักษณ์แห่งอานุภาพอันน่าพิศวงของพระองค์ เพื่อว่าพวกเขาจะได้แสดงอานุภาพของพระองค์ให้ปรากฏต่อสายตาของมวลมนุษยชาติ
(Source category: บทอธิษฐานเพื่อชัยชนะของศาสนา) (Bahaiprayers.net ID: 5702)</p><hr />

<h2 class="list"><a href="../../prayer/unsorted/th/bpn5703/">Prayer bpn5703 in ภาษาไทย</a></h2>
<p>ข้าแต่พระผู้เป็นนาย! โปรดจัดหาสิ่งจำเป็นให้พฤกษาแห่งเอกภาพสวรรค์ของพระองค์เติบโตอย่างรวดเร็ว โปรดรดน้ำพฤกษานี้ด้วยธาราแห่งอภิรดีของพระองค์ และภายใต้การรับประกันจากพระองค์ ขอทรงบันดาลให้พฤกษาออกผลตามที่พระองค์ต้องการสำหรับการสดุดี ยกย่อง สรรเสริญ และขอบคุณพระองค์ และให้พฤกษานี้สดุดีพระนามของพระองค์ สรรเสริญความเป็นหนึ่งของสาระของพระองค์ บูชาพระองค์ เพราะทั้งหมดนี้อยู่ในเงื้อมมือของพระองค์ มิใช่เงื้อมมือของผู้ใด พระพรนั้นยิ่งใหญ่สำหรับผู้ที่พระองค์เลือกใช้โลหิตของเขารดน้ำให้แก่พฤกษาที่พระองค์ยืนยัน เพื่อเป็นการเชิดชูวจนะศักดิ์สิทธิ์ที่ไม่ผันแปรของพระองค์
(Source category: บทอธิษฐานเพื่อชัยชนะของศาสนา) (Bahaiprayers.net ID: 5703)</p><hr />

<h2 class="list"><a href="../../prayer/unsorted/th/bpn5704/">Prayer bpn5704 in ภาษาไทย</a></h2>
<p>ข้าแต่พระผู้เป็นนาย! โปรดมอบชัยชนะที่คู่ควรกับคนรับใช้ที่อดกลั้นในยุคของพระองค์ เพราะพวกเขาขอสละชีวิตในวิถีของพระองค์ โปรดประทานสิ่งที่จะทำให้จิตใจของพวกเขาผ่อนคลาย ทำให้วิญญาณของพวกเขาเบิกบาน ทำให้พวกเขาอุ่นใจและกายสงบ ช่วยให้วิญญาณของพวกเขาขึ้นไปสู่ที่สถิตของพระผู้เป็นเจ้า พระผู้ทรงประเสริฐสุด และได้ไปถึงสวรรค์ชั้นสูงสุดและที่พักอันรุ่งโรจน์ที่พระองค์กำหนดไว้ สำหรับผู้มีปัญญาและคุณธรรมที่แท้จริง แท้จริงแล้วพระองค์ทรงรู้ทุกสรรพสิ่ง และพวกเราเป็นเพียงคนรับใช้ เป็นข้าทาสบริพาร และผู้น่าสงสารของพระองค์ ข้าแต่พระผู้เป็นเจ้า พระผู้เป็นนายของเรา ไม่มีพระผู้เป็นนายอื่นใดนอกจากพระองค์ที่เราขอร้อง ข้าแต่พระผู้เป็นเจ้าแห่งความปรานีของโลกนี้และโลกหน้า ไม่มีใครนอกจากพระองค์ที่เราวิงวอนขอพระพรและความกรุณา พวกเราเป็นเพียงตัวอย่างของความยากจน ศูนยภาพ ช่วยตัวเองไม่ได้ และจมอยู่ในอเวจี ขณะที่พระองค์เป็นสัญลักษณ์แห่งความมั่งคั่ง ความไม่ขึ้นกับใคร ความรุ่งโรจน์ ราชศักดา และความกรุณาอันไม่รู้สิ้น ข้าแต่พระผู้เป็นนาย โปรดตอบแทนพวกเราด้วยสิ่งดีงามที่คู่ควรกับพระองค์ในโลกนี้และโลกหน้า ด้วยพระพรอเนกอนันต์ที่แผ่จากเบื้องบนมาสู่ภพเบื้องล่าง แท้จริงแล้วพระองค์คือพระผู้เป็นนาย และพระผู้เป็นนายของทุกสรรพสิ่ง พวกเรายอมจำนนในพระหัตถ์ของพระองค์และใฝ่หาสิ่งที่เกี่ยวพันกับพระองค์
(Source category: บทอธิษฐานเพื่อชัยชนะของศาสนา) (Bahaiprayers.net ID: 5704)</p><hr />

</div>


	
        </div>


<script>



if (navigator.serviceWorker.controller) {
  console.log('active service worker found, no need to register')
} else {
  
  navigator.serviceWorker.register('\/pwabuilder-sw.js', {
    scope: './'
  }).then(function(reg) {
    console.log('Service worker has been registered for scope:'+ reg.scope);
  });
}
</script>

</body>
</html>
