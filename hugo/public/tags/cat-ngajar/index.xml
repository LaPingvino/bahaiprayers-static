<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>cat-NGAJAR on devotional.gq</title>
    <link>https://devotional.gq/tags/cat-ngajar/</link>
    <description>Recent content in cat-NGAJAR on devotional.gq</description>
    <generator>Hugo -- gohugo.io</generator>
    <language>en-us</language><atom:link href="https://devotional.gq/tags/cat-ngajar/index.xml" rel="self" type="application/rss+xml" />
    <item>
      <title>Prayer bpn12645 in Iban</title>
      <link>https://devotional.gq/prayer/unsorted/iba/bpn12645/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12645/</guid>
      <description>Mulia	meh	ke	Nuan,	O	Tuhan	ke	dunya	enggau Pengingin ke semua menua, O Nuan ti udah dipegari dalam Nama ti Pemadu Tebangkar, ke alai mutiara pemintar enggau sada nyawa udah pansut ari kerubung tasik penemu Nuan ti besai, lalu revelasyen ti kudus udah diyas ngena penampak penatai matahari rampa-mua Nuan. Aku minta ari Nuan, ngena Jaku nya ke alai pemendar tanda Nuan udah ditukuh ba utai tempa Nuan lalu testimoni Nuan udah dikamatka ba bala pengasuh Nuan, ngeringka bala mensia Nuan ba utai ke alai nama Pengawa deka manchar dalam perintah Nuan, tikas kuasa Nuan deka ditanam ba bala pengasuh Nuan, lalu tambai lalau Nuan deka ditegika di selampur perintah Nuan.</description>
    </item>
    
    <item>
      <title>Prayer bpn12646 in Iban</title>
      <link>https://devotional.gq/prayer/unsorted/iba/bpn12646/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12646/</guid>
      <description>Puji meh nama Nuan, O Tuhan Petara aku! Nuan meda bakani perening aku dituju ngagai penyiru pengasih Nuan, bakani mata aku ninjau ngagai bingkai- langit Berekat Pengasih Nuan enggau pengerindu pementas Nuan, lalu bakani jari aku diunjurka ngagai serega penyikap Nuan. Penegap Nuan nyadika saksi ba aku! Tiap perengka tubuh aku manjung ngagai Nuan lalu nyebut; &amp;ldquo;O Nuan ti Chukup Dikerinduka semua dunya, enggau Tuhan ke semua ti di serega sereta di dunya, lalu Nuan ti Diniat semua ati ti angkunka Nuan!</description>
    </item>
    
    <item>
      <title>Prayer bpn12647 in Iban</title>
      <link>https://devotional.gq/prayer/unsorted/iba/bpn12647/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12647/</guid>
      <description>O Petara aku, bantu ulih Nuan pengasuh Nuan nerantangka Leka Jaku, lalu nyakal igau sengapa enggau bula, ngentapka pengamat, ngerembaika jauh genteranjaku suchi, mansutka bendang-bendang, lalu ngasuh penampak pagi terebak dalam ati sida ti lurus. Nuan meh, amat bendar, ti Mentas, ti Pengampun.
(Source category: NGAJAR) (Bahaiprayers.net ID: 12647)</description>
    </item>
    
    <item>
      <title>Prayer bpn12648 in Iban</title>
      <link>https://devotional.gq/prayer/unsorted/iba/bpn12648/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12648/</guid>
      <description>O Petara, Petara aku! Bantu ulih Nuan bala pengasuh ti dikarap Nuan ngembuan ati ti rindu sereta siru. Tulung sida ngerembaika, ba semua menua di bumi, penampak lalau ti datai ari Raban ti tinggi. Amat bendar, Nuan ti Kering, ti Bekuasa, ti Tegap, ti Ngalah Semua, ti Seruran Meri. Amat bendar, Nuan ti Mentas, ti Lembut, ti Siru, ti Pemadu Pemisi.
(Source category: NGAJAR) (Bahaiprayers.net ID: 12648)</description>
    </item>
    
    <item>
      <title>Prayer bpn12649 in Iban</title>
      <link>https://devotional.gq/prayer/unsorted/iba/bpn12649/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12649/</guid>
      <description>Diambi ari Papan Tulis Pelen Petara
O Nuan	Petara	ti	nadai	banding!	O	Nuan	Tuhan	ke Perintah- Petara! Bala semengat tu soldadu serega Nuan. Bantu sida ngena raban Malikat ti Pemadu Tinggi, asuh sida menang, ngambika tiap iku sida tau nyadi baka seraban bala soldadu lalu ngalahka semua menua tu ngena pengerindu Petara enggau panchar ajar Petara. O Petara! Uji Nuan nyadi penyukung sida enggau penulung sida, lalu ba menua puang, ba bukit, ba lebak, ba kampung, ba emperan enggau ba tasik, awakka Nuan nyadika pengandal sida ngambika tau manjung ngena kuasa Perintah Petara sereta ngena seput Roh Kudus!</description>
    </item>
    
    <item>
      <title>Prayer bpn12650 in Iban</title>
      <link>https://devotional.gq/prayer/unsorted/iba/bpn12650/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12650/</guid>
      <description>Barang sapa ti ngejangka menua diri bejalai ngajar ngagai dini-dini tempat, uji iya besampi siang enggau malam sambiang tu lebuh ti bejalai di menua bukai: O Petara, Petara aku! Nuan meda aku chukup gaga lalu tetarit ngagai perintah Nuan ti bemulia, ditungkun ngena api pengerindu Nuan ba raban mensia, pengerandang jalai ke perintah Nuan ba menua ti besai sereta luas tu, ngelengkaka diri ari semua utai semina Nuan, bepanggai ba Nuan, ninggalka penyamai enggau pengelantang, jauh ari menua asal aku, siku ti sesegau bejalai ba menua tu, temuai ti tetingkap ba tanah tu, ngemaruhka diri ba Pemetung Nuan ti tinggi, nundukka diri ngagai serega mulia Nuan ti pemadu bisa, minta enggau naka pemaruh ati ngagai Nuan ba pemetang malam tu enggau maya teberingkas tawas, nyapa sereta nunggah Nuan maya pagi enggau lemai ngambika enggau pengasih mantu aku gawaka Pengawa Nuan, ngerembai jauh ke Ajar Nuan lalu ngangkatka Leka Jaku Nuan di selampur Timur enggau Barat.</description>
    </item>
    
    <item>
      <title>Prayer bpn12651 in Iban</title>
      <link>https://devotional.gq/prayer/unsorted/iba/bpn12651/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12651/</guid>
      <description>Uji barang sapa ti deka bejalai ngajar ngagai tempat bukai, bacha enggau silik sambiang tu baika nya ba bukit, ba padang pasir, ba tanah enggau ba tasik: O Petara! O Petara! Nuan meda pengelemi, pemaruh enggau basa aku nunga utai tempa Nuan; taja pia, aku udah arap bendar ke Nuan lalu angkat ngerembaika ajar Nuan ba bala pengasuh nuan ti kering, bepanggai ba kuasa enggau penegap Nuan. O Tuhan! Aku tu burung ti patah sayap lalu ingin deka terebai ngagai ruang serega Nuan ti nadai sekat.</description>
    </item>
    
    <item>
      <title>Prayer bpn12652 in Iban</title>
      <link>https://devotional.gq/prayer/unsorted/iba/bpn12652/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12652/</guid>
      <description>O Petara, Petara aku! Nuan meda bakani pemetang ngeleti udah mungkur semua tempat, bakani semua menua udah ditunu enggau api penyarut, lalu api perang enggau bebunuh udah demurung di selampur Timur enggau Barat. Darah anyut, bangkai betegaring sebelah tanah, lalu pala ti dipumpung udah labuh ba debu menalan perang. O Tuhan! Sinu meh ke bala ti lansang tu lalu perening sida ngena mata pengasih enggau pengampun. Padamka api tu, ngambika mua-hari ti tebal tu ti udah ngelindung bingkai-langit tau pambar, lalu Matahari Pengamat manchar ngena perenching pemaik, pemetang ti tebal tu tau dikebu lalu penerang api pemaik tau mancharka penampak ia ba semua menua.</description>
    </item>
    
    <item>
      <title>Prayer bpn12653 in Iban</title>
      <link>https://devotional.gq/prayer/unsorted/iba/bpn12653/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12653/</guid>
      <description>Leka sampi entudi tu patut dibacha bala pengajar enggau bala pangan ninting hari: O Nuan Tuhan ti penelap! Puji meh ngagai Nuan laban Nuan udah nunjukka kami arus besai ke pengiring, udah muka pintu perintah Petara lalu ngayanka Nuan Empu nengah Matahari Pengamat. Ngagai orang ti buta Nuan udah ngasuh sida meda; ngagai orang ti bengal Nuan udah ngasuh sida ninga; Nuan udah ngidupka sida ti mati; Nuan udah ngayaka sida ti seranta; Nuan udah nunjukka jalai ngagai sida ti tesat; Nuan udah nguluka sida ti rangkai rekung ngagai tengkeching ai pengiring; Nuan udah ngelakka ikan ti aus datai ngagai tasik pengamat; lalu Nuan udah ngelaluka bala burung ti sesegau ngagai kebun bungai ros pengasih.</description>
    </item>
    
    <item>
      <title>Prayer bpn12654 in Iban</title>
      <link>https://devotional.gq/prayer/unsorted/iba/bpn12654/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12654/</guid>
      <description>Genap iku semengat ti bejalai nengah nengeri, tumpuk enggau genturung pendiau ba menua tu lalu kiruh ngerekaika bau rengut Petara, patut nguna sambiang tu tiap pagi O Petara aku! O Petara Aku! Nuan meda aku diau dalam pemaruh enggau pengelemah aku, kiruh ngereja pengawa ti pemadu besai, mutus ati deka ngemesaika Leka Jaku Nuan ngagai mensia mayuh sereta ngerembaika ajar Nuan ngagai mensia Nuan. Bakani aku ulih mujur enti enda ketegal Nuan ti mantu aku ngena seput Roh Kudus, nulung aku ngulihka pemenang nengah raban malikat perintah Nuan ti bemulia, lalu manjah ngagai aku penetap Nuan, ti tau nukar kerengit nyadi menaul, ai setitik nyadi sungai enggau tasik, lalu sigi atom nyadi penampak enggau matahari?</description>
    </item>
    
    <item>
      <title>Prayer bpn12655 in Iban</title>
      <link>https://devotional.gq/prayer/unsorted/iba/bpn12655/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12655/</guid>
      <description>Awakka sida ti ngerembaika bau rengut Petara nyebut sambiang tu tiap pagi. O Tuhan, Petara aku! Puji sereta terima kasih ngagai Nuan laban Nuan udah ngiring aku nuju jalai perintah Nuan, ngasuh aku bejalai ba menasan ti lurus sereta jauh tu, terangka mata aku merening panchar penampak Nuan, tungaka pending aku ngadap lagu burung pengudus ari dunya penyelai lalu tarit ati aku ngena pengerindu Nuan ngagai semua sida ti lurus. O Tuhan!</description>
    </item>
    
    <item>
      <title>Prayer bpn12656 in Iban</title>
      <link>https://devotional.gq/prayer/unsorted/iba/bpn12656/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12656/</guid>
      <description>O Petara! O Petara! Tu siku burung ti patah sayap lalu penerebai iya kelalu lubahâ€”tulung iya awakka iya ulih terebai ngagai tuchung pemansang enggau penyelamat, terebaika iya enggau naka pengaga sereta pengelantang dalam langit ti luas , nyariska pelandai iya dalam Nama Nuan ti Pemadu Tinggi ba selampur menua, kelantangka pending enggau kangau tu lalu terangka mata merening tanda pengiring. O Tuhan, aku siku aja, kediri sereta baruh. Aku nadai penyukung semina Nuan, nadai penulung kelimpah ari Nuan lalu nadai pengenan kelimpah ari Nuan.</description>
    </item>
    
    <item>
      <title>Prayer bpn12657 in Iban</title>
      <link>https://devotional.gq/prayer/unsorted/iba/bpn12657/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12657/</guid>
      <description>Puji meh ngagai Nuan, O Petara aku! Tu bala pengasuh Nuan ti udah ditarit ulih rengut pengasih Nuan, lalu ditungkun ngena api ti mau ba kayu Nuan ti Siku, lalu mata sida tebelenang meda bebendang penampak ti manchar ari Sinai penyatu Nuan. O Tuhan! Telipika dilah sida nyebut Nuan ngagai bala nembiak Nuan, lalu asuh sida bejakuka puji Nuan nengah pementas enggau pengasih pengerindu Nuan. Saup sida ngena raban Malikat Nuan, keringka punggung sida gawaka Nuan, lalu gaga sida nyadika tanda lalau Nuan ba bala utai tempa Nuan.</description>
    </item>
    
    <item>
      <title>Prayer bpn12658 in Iban</title>
      <link>https://devotional.gq/prayer/unsorted/iba/bpn12658/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://devotional.gq/prayer/unsorted/iba/bpn12658/</guid>
      <description>Bala ti ngerembaika rengut Petara patut nyampika sambiang tu tetiap pagi. O Petara, Petara aku! Nuan meda iya ke lemah tu minta enggau naka pemendar ke pengering serega, iya ti merinsa tu tetenguk bendar deka ke pengaya serega Nuan, iya ti aus tu ingin bendar ke tengkeching ai pengidup ti meruan, iya ti diperinsa tu deka amat ke penyuman ti disemaya Nuan nengah pengasih Nuan ti nadai sekat ti endang udah diungkup Nuan ke bala pengasuh ti udah dipilih Nuan dalam perintah Nuan ti tinggi.</description>
    </item>
    
  </channel>
</rss>
