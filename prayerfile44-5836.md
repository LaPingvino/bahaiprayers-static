##Revelat Als Bahá’ís Dels Estats Nordorientals

  
La següent súplica ha de ser llegida diàriament pels instructors i amics

Oh Tu bondadós Senyor! Lloat siguis per quant ens has mostrat el camí de guia, has obert les portes del Regne i t’has manifestat mitjançant el Sol de la Realitat. Has donat vista als cecs; has concedit oïda als sords; has ressuscitat als morts; has enriquit els pobres; has mostrat el camí als què s’havien perdut; has conduït a la font de guia als qui tenen els llavis ressecs; has permès que el peix assedegat atenyi l’oceà de la realitat i has invitat els aucells errants al roserar de la gràcia.
Oh Tu, el Tot Poderós! Som els Teus serfs i pobres. Estem allunyats i anhelem la Teva presència; estem assedegats de l’aigua de la Teva deu; estem malalts i delegem el Teu guariment. Caminem pel Teu camí i no tenim més desig que la difusió de la Teva fragància perquè totes les ànimes puguin aixecar el crit: “Oh Déu, guia’ns pel recte camí!“. Que els seus ulls s’obrin per contemplar la llum i siguin alliberats de l’obscuritat de la ignorància. Que es reuneixin al voltant de la llàntia de la Teva guia. Que tot el què estigui desproveït rebi la seva part. Que els desposseïts es converteixin en els confidents dels Teus misteris.
Oh Tot Poderós! Mira’ns amb l’ull de Misericòrdia. Atorga’ns la confirmació divina. Concedeix-nos l’hàlit de l’Esperit Sant perquè siguem ajudats en el Teu servei i, com estels resplendents, puguem brillar en aquestes regions amb la llum de guia.
En veritat, Tu ets el Potent, el Poderós, el Savi i el què veu.

-- Abdu'l-Bahá
