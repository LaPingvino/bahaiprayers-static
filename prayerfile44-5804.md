Ell és Déu! Exaltat sigui Ell, Senyor d’amorosa bondat i generositat!

Glòria sigui a Tu oh Déu meu Senyor Omnipotent! Soc testimoni de la Teva omnipotència i poder, de la Teva sobirania i amorosa bondat, de la Teva gràcia i força, de la Teva Santedat i exaltació sobre el món de l’existència i tot quant hi ha en ell.

Oh Déu meu! Tu em veus desprès de tot tret de Tu, aferrant-me a Tu i girant-me cap a l’oceà de la Teva generositat, en el cel del Teu favor i el sol de la Teva gràcia.

Senyor! Soc testimoni de que has confiat el Teu dipòsit al teu serf i aquest és l’esperit amb que Tu has donat vida al món.

Et demano, pel resplendor de l’orbe de la teva Revelació, que acceptis misericordiosament allò que ha aconseguit en els Teus dies. Concedeix-li doncs, que sigui investit amb la glòria del Teu beneplàcit i guarnit amb la Teva acceptació.

Oh senyor meu! Jo mateix i tot el creat som testimonis del Teu poder. Et prego que no allunyis de Tu a aquest esperit que ha ascendit cap a Tu, cap a la Teva casa celestial, cap al Teu exaltat Paradís i cap al retir de la Teva proximitat, oh Tu qui ets el Senyor de tots els homes.

Permet, doncs, oh Déu meu, que el Teu serf s’associï amb els Teus elegits, sants i Missatgers, en aqueixes mansions celestials que cap ploma pot descriure ni llengua relatar.

Oh Senyor meu! Veritablement, el pobre s’ha apressat cap al Regne de la Teva Riquesa, el foraster cap a la seva llar dins els Teus recintes,el que està mort de set cap al riu celestial de la Teva munificència. No el privis, oh Senyor, de la seva porció del banquet de gràcia ni del favor de la Teva generositat. Tu ets en veritat el Totpoderós, el Benèvol, el Tot Generós!

Oh Déu meu! El teu dipòsit t’ha estat retornat. Correspon a la Teva gràcia i generositat que circumden els Teus dominis de la terra i del cel, concedir al nouvingut els presents, dons i fruits de l’arbre de la Teva gràcia. Potent ets per a fer la Teva voluntat. No hi ha més Déu que Tu, el Benèvol, el Més generós, el Compassiu, el Conferidor, el Perdonador, l’Estimat, l’Omniscient.

Testimonio, oh Senyor meu, que Tu has ordenat als homes honorar al seu hoste; i a aquell que ha ascendit cap a Tu, ha arribat veritablement fins a Tu i ha aconseguit la Teva presència. Tracta’l, doncs segons la Teva gràcia i generositat. Per la Teva glòria, se amb certesa que Tu no deixaràs de fer allò  que Tu vas ordenar als Teus serfs ni exclouràs a qui s’ha agafat al cordó de la Teva bondat i ha pujat cap a l’aurora de la Teva riquesa.

No hi ha més Déu que Tu, l’Un l’Únic, el Poderós, l’Omniscient, el Generós.

-- Bahá'u'lláh
