Αυτός είναι ο Θεός!

Ω Θεέ, Θεέ µου! Αυτοί είναι δούλοι, που προσελκύονται στις µέρες Σου από τις ευωδίες της αγιότητάς Σου, που έχουν ανάψει µε τη φλόγα που καίει στο ιερό Σου δέντρο, που ανταποκρίνονται στη φωνή Σου, που προφέρουν τον ύµνο Σου, που ξύπνησαν από την αύρα Σου, που αφυπνίστηκαν από τις γλυκιές Σου ευωδίες, που αντικρίζουν τα σηµεία Σου, που κατανοούν τους στίχους Σου, που αφουγκράζονται τους λόγους Σου, που πιστεύουν στην Αποκάλυψή Σου και είναι βέβαιοι για τη στοργική Σου καλοσύνη. Τα µάτια τους, ω Κύριε, είναι προσηλωµένα στο βασίλειο της λαµπρής Σου δόξας και τα πρόσωπά τους στραµµένα προς την ύψιστη εξουσία Σου, οι καρδιές τους χτυπούν µε την αγάπη της ακτινοβόλου και ένδοξης ωραιότητάς Σου, οι ψυχές τους καίγονται από τη φλόγα της αγάπης Σου, ω Κύριε αυτού και του επόµενου κόσµου, οι ζωές τους βράζουν µε τη φλόγα του πόθου τους για Σένα και τα δάκρυα τους χύνονται για χάρη Σου.

Προφύλαξέ τους µέσα στο φρούριο της προστασίας και της ασφάλειάς Σου, προστάτεψέ τους µε την άγρυπνή Σου φροντίδα, κοίταξέ τους µε τα µάτια της πρόνοιας και του ελέους Σου, κάνε τους σύµβολα της θείας Σου ενότητας, που είναι φανερά σ’ όλες τις περιοχές, λάβαρα της ισχύος Σου, που κυµατίζουν πάνω από τα µέγαρα του µεγαλείου Σου, λαµπερούς λύχνους, που καίνε µε το λάδι της σοφίας Σου µέσα στις σφαίρες της καθοδήγησής Σου, πουλιά του κήπου της γνώσης Σου, που κελαηδούν πάνω στα ψηλότερα κλαδιά στον προστατευτικό Σου παράδεισο και λεβιάθαν του ωκεανού της δωρεάς Σου, που να βυθίζονται µε το υπέρτατο έλεός Σου στα απύθµενα βάθη.

Ω Κύριε, Θεέ µου! Ταπεινοί είναι αυτοί οι δούλοι Σου, εξύψωσέ τους στην ουράνια βασιλεία Σου· αδύνατοι είναι, δυνάµωσε τους µε την υπέρτατη ισχύ Σου· ταπεινωµένοι είναι, χάρισέ τους τη ∆όξα Σου στην ύψιστη επικράτειά Σου· φτωχοί είναι, πλούτισέ τους στο µεγαλειώδες Σου βασίλειο. Όρισε γι’ αυτούς όλα τα αγαθά που έχεις προορίσει στους κόσµους Σου, ορατούς και αόρατους, ευνόησέ τους σ’ αυτό τον κόσµο τον επίγειο, χαροποίησε τις καρδιές τους µε την έµπνευσή Σου, ω Κύριε όλων των όντων! Φώτισε τις καρδιές τους µε τις χαρµόσυνες ειδήσεις Σου που σκορπίζονται από την πανένδοξη στάθµη Σου, κάνε σταθερά τα βήµατά τους στη Μέγιστη Συνθήκη Σου και δυνάµωσε τα πλευρά τους στη σταθερή Σου ∆ιαθήκη, µε την ευεργεσία και την υποσχόµενη χάρη Σου, ω Φιλεύσπλαχνε και Ελεήµονα! Εσύ είσαι, αληθινά, ο Ευσπλαχνικός, ο Παντελεήµων.

-- Abdu'l-Bahá
