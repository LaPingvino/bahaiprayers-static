Έπαινος και δόξα ανήκουν σε Σένα, ω Κύριε Θεέ µου! Αυτό είναι ένα εκλεκτό δενδρύλλιο το οποίο Εσύ έχεις φυτέψει στο λιβάδι της αγάπης Σου και το γαλούχησες µε τα δάκτυλα της Ηγεµονίας Σου. Το έχεις ποτίσει από την πηγή της αιώνιας ζωής η οποία αναβλύζει από τους κήπους της µοναδικότητάς Σου και έχεις κάνει τα σύννεφα της στοργικής Σου καλοσύνης να

ρίχνουν την εύνοιά Σου πάνω του. Έχει µεγαλώσει τώρα και έχει αναπτυχθεί κάτω από τη σκέπη των ευλογιών που φανερώνονται από τη Χαραυγή της θείας Σου ουσίας. Έβγαλε φύλλα και άνθη, είναι κατάφορτο από καρπούς µέσω της πρόνοιας των θαυµαστών δώρων και ευεργεσιών Σου και κινείται από την ευωδιαστή αύρα που προέρχεται από τη στοργική Σου καλοσύνη.

Ω Κύριε! Κάνε αυτό το δενδρύλλιο να γίνει καταπράσινο, δροσερό και ακµάζον µε τις εκροές της εκλεκτής Σου ευεργεσίας και εύνοιας, µε τις οποίες έχεις περιβάλλει τους ναούς της αγιότητας στο αιώνιο Βασίλειό Σου και έχεις κοσµήσει τις ουσίες της ενότητας στην αρένα της επανασύνδεσης.

Ω Κύριε! Βοήθησέ τον µε την ενισχυτική Σου χάρη η οποία προέρχεται από το αόρατό Σου Βασίλειο, βοήθησέ τον µε τέτοια πλήθη που είναι κρυµµένα από τα µάτια των υπηρετών Σου και δώσε ώστε να έχει βέβαιη θέση στην παρουσία Σου. Λύσε τη γλώσσα του να Σε µνηµονεύσει και χαροποίησε την καρδιά του να γιορτάσει τον έπαινό Σου. Φώτισε το πρόσωπό του στη Βασιλεία Σου, δώσε του ευηµερία στην ουράνια επικράτεια και φιλεύσπλαχνα επιβεβαίωσέ τον να υπηρετήσει την Υπόθεσή Σου.

Εσύ είσαι ο Πανίσχυρος, ο Πανένδοξος, ο Παντοδύναµος.

-- Abdu'l-Bahá
