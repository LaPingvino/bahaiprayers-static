∆ε γνωρίζω, ω Θεέ µου, τι είναι η Φωτιά που Εσύ άναψες στη χώρα Σου. Το χώµα δεν µπορεί ποτέ να θολώσει τη λαµπρότητά της, ούτε το νερό να σβήσει τη φλόγα της. Όλοι οι λαοί του κόσµου είναι ανίκανοι να αντισταθούν στη δύναµή της. Μεγάλη η µακαριότητα εκείνου που την έχει πλησιάσει και έχει ακούσει τη βοή της.

Μερικούς, ω Θεέ µου, έκανες ικανούς να την πλησιάσουν µε την ενισχυτική Σου χάρη, ενώ άλλους κράτησες µακριά εξαιτίας των έργων των χεριών τους στις µέρες Σου. Όποιος έσπευσε προς αυτήν και την έφτασε στο ζήλο του να αντικρίσει την οµορφιά Σου, έδωσε τη ζωή του στο µονοπάτι Σου και ανήλθε σ’ Εσένα, τελείως αποδεσµευµένος από οτιδήποτε άλλο εκτός από Σένα.

Σε ικετεύω, ω Κύριέ µου, στη Φωτιά αυτή που φλέγεται και µαίνεται στον κόσµο της δηµιουργίας, να σχίσεις τα πέπλα που µε έχουν εµποδίσει να παρουσιαστώ µπροστά στο θρόνο της µεγαλειότητάς Σου, και να σταθώ στην πόρτα της πύλης Σου. Όρισε για µένα, ω Κύριέ µου, κάθε αγαθό που έστειλες στο Βιβλίο Σου, και µη µε αφήσεις να είµαι αποµακρυσµένος από το καταφύγιο του ελέους Σου.

Ισχυρός είσαι Συ να κάνεις ό, τι επιθυµείς. Συ είσαι, αληθινά, ο Παντοδύναµος, ο Πλέον Γενναιόδωρος.

-- Bahá'u'lláh
