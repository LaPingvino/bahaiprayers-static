ข้าแต่พระผู้เป็นนายของข้าพเจ้า ข้าแต่พระผู้เป็นนายของข้าพเจ้า! จันทราที่สุกใสสองดวงนี้สมรสกันในความรักของพระองค์ กลมเกลียวกันเป็นทาสรับใช้ธรณีประตูศักดิ์สิทธิ์ของพระองค์ สามัคคีกันรับใช้ศาสนาของพระองค์ ข้าแต่พระผู้เป็นนายของข้าพเจ้า พระผู้ทรงปรานี ขอพระองค์ดลให้การสมรสนี้เป็นประหนึ่งดวงไฟแห่งกรุณาธิคุณอันล้นพ้นของพระองค์ และเป็นรังสีแห่งพระพรที่เรืองรองของพระองค์ ข้าแต่พระผู้ทรงเมตตา พระผู้ให้เสมอ เพื่อว่าต้นไม้ที่ยิ่งใหญ่นี้จะแตกกิ่งที่เขียวสดและงอกงามโดยพระพรที่หลั่งมาจากเมฆแห่งความการุณย์ของพระองค์
	แท้จริงแล้วพระองค์คือพระผู้ทรงเอื้อเฟื้อ แท้จริงแล้วพระองค์คือพระผู้ทรงมหิทธานุภาพ แท้จริงแล้วพระองค์คือพระผู้ทรงเห็นใจ พระผู้ทรงปรานี

-- Abdu'l-Bahá
