Αυτός είναι ο Ισχυρός, ο Συγχωρών, ο Φιλεύσπλαχνος!

Ω Θεέ, Θεέ µου! Εσύ βλέπεις τους δούλους Σου στην άβυσσο του ολέθρου και της πλάνης· πού είναι το φως της θείας Σου καθοδήγησης, ω Εσύ Επιθυµία του κόσµου; Εσύ γνωρίζεις την ανικανότητά τους και την αδυναµία τους· πού είναι η ισχύς Σου, ω Εσύ, στο χέρι του Οποίου βρίσκονται οι δυνάµεις του ουρανού και της γης; Σε παρακαλώ, ω Κύριε, Θεέ µου, στη λάµψη των φώτων της στοργικής Σου καλοσύνης και των κυµάτων του ωκεανού της γνώσης και της σοφίας Σου και στο Λόγο Σου, µε τον οποίο έχεις κυριαρχήσει τους λαούς της επικράτειάς Σου, δώσε ώστε να µπορέσω να γίνω ένας απ’ αυτούς που έχουν τηρήσει τις εντολές Σου στο Βιβλίο Σου. Και όρισε για µένα εκείνο που Εσύ έχεις ορίσει για τους εµπίστους Σου, γι’ αυτούς που έχουν πιει τον οίνο της θείας έµπνευσης από το δισκοπότηρο της γενναιοδωρίας Σου και έχουν σπεύσει να πράξουν ό, τι Σε ευχαριστεί και να τηρήσουν τη Συνθήκη και τη ∆ιαθήκη Σου. Ικανός είσαι Εσύ να πράττεις ό, τι επιθυµείς.

∆εν υπάρχει άλλος Θεός εκτός από Σένα, τον Παντογνώστη, τον Πάνσοφο.

Όρισε για µένα, µε την ευεργεσία Σου, ω Κύριε, εκείνο που θα µε ωφελήσει σ’ αυτόν και στο µέλλοντα κόσµο και θα µε προσελκύσει κοντά Σου, ω Εσύ, ο Οποίος είσαι ο Κύριος όλων των ανθρώπων. ∆εν υπάρχει άλλος Θεός εκτός από Σένα, τον Ένα, τον Ισχυρό, το ∆οξασµένο.

-- Bahá'u'lláh
