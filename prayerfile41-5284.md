OTi Čije je lice predmet mog obožavanja, Čija je ljepota moje svetište, Čije je boravište moj cilj, Čija je hvala moja nada, Čije je proviđenje moj pratilac, Čija je ljubav uzrok mog postojanja, Čiji je spomen moja utjeha, Čija je blizina moja žudnja, Čija je prisutnost moja najmilija želja i najveća težnja, preklinjem Te da mi ne uskratiš ono što si namijenio izabranim među svojim slugama. Daruj mi, onda, dobro ovoga i sljedećeg svijeta. 
Ti si, uistinu, Kralj svih ljudi. Nema Boga osim Tebe, Vječnog Oprostitelja, Najvelikodušnijega.

-- Bahá'u'lláh
