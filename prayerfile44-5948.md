Oh Déu, Déu meu! Aquests són els Teus dèbils serfs; ells són els Teus esclaus lleials i les Teves serves, què s’han inclinat davant la Teva exaltada Expressió, s’han humiliat davant el Teu Llindar de llum i han donat testimoni de la Teva unicitat, mitjançant la qual s’ha fet brillar el Sol amb esplendor Zenital. Ells han escoltat la crida què Tu elevares des del Teu Regne ocult i han contestat amb llurs cors bategant  d‘amor i embadaliment.
Oh Senyor, vessa sobre ells totes les efusions de la Teva misericòrdia, fes ploure sobre ells totes les aigües de la Teva gràcia. Fes que creixin com formoses plantes al jardí del cel i, mitjançant els núvols plens a vessar dels Teus dons i els profunds rabejos d’abundant gràcia, fes que aquest jardí floreixi, i mantén-lo sempre verd i brillant, sempre fresc lluent i formós.
Tu ets veritablement el Poderós, l’Exaltat, el Potent, Aquell qui als cels i la terra és l’únic què roman immutable. No existeix altre Déu sinó Tu, el Senyor dels senyals i els signes manifestos.

-- Abdu'l-Bahá
