هُواللّه
ای پروردگار، اين ياران را بنواز و به آتش عشق بگداز و به رازت دمساز نما، موهبتِ ملکوتِ ابهايت رايگان کن و رحمتِ افقِ اعلايت شايان فرما زيرا منجذبِ جمالِ نورانيند و زنده از نَفَس رحمانی، سبزهِ چمنزارِ حقيقتند و شکوفه بوستان معرفت، آوارۀ تو‌‌‌‌اند و بيچارۀ تو، افتادۀ تو ‌اند و دلدادۀ تو، در ظِلّ جَناحِ احديّتت از امتحاناتِ شديده حفظ فرما و در پناهِ رحمانيّتت از حوادثِ زمانه محروس دار. توئی مقتدر و توانا و توئی حاضر و بينا.

-- Abdu'l-Bahá
