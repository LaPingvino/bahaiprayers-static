ຂ້າແດ່ພຣະຜູ້ຊົງເຫັນໃຈ  ພຣະຜູ້ຊົງມະຫິທານຸພາບ !ພວກຂ້າພະອົງທັງຫລາຍທີ່ຊຸມນຸມກັນຢູ່ນີ້  ໄດ້ຫັນໜ້າມາວິງວອນພຣະອົງ   ພວກຂ້າພະອົງຫັນມາຍັງອານາຈັກສະຫວັນ ແລະ ຂໍການອະໄພຈາກພຣະອົງ  ດ້ວຍຄວາມໝອບກາບ ແລະຖ່ອມຕົວທີ່ສຸດ  ຂ້າແດ່ພຣະຜູ້ເປັນເຈົ້າ!  ຂໍຊົງດົນບັນດານໃຫ້ທີ່ຊຸມນຸມນີ້  ເປັນທີ່ຮັກຂອງພຣະອົງ  ຂໍຊົງຊໍາລະດວງວິນຍານເຫລົ່ານີ້ໃຫ້ບໍລິສຸດ ແລະ ທອດລັງສີຂອງພຣະອົງ  ມານໍາທາງໃຫ້ພວກຂ້າພະອົງ  ຂໍຊົງເຮັດໃຫ້ຫົວໃຈຂອງພວກຂ້າພະອົງຜ່ອງໃສ ແລະ ວິນຍານຂອງພວກຂ້າພະອົງເບີກບານ ດ້ວຍຂ່າວດີຂອງພຣະອົງ  ຂໍຊົງຮັບພວກຂ້າພະອົງທຸກຄົນໄວ້ໃນອານາຈັກ  ອັນບໍລິສຸດຂອງພຣະອົງ   ຂໍຊົງປະທານຄວາມອາລີ  ອັນບໍ່ຮູ້ສິ້ນຂອງພຣະອົງ  ໃຫ້ແກ່ພວກຂ້າ
ພະອົງ  ຂໍຊົງທໍາໃຫ້ພວກຂ້າພະອົງມີຄວາມສຸກ  ທັງໃນໂລກນີ້ ແລະໂລກໜ້າ.

-- Abdu'l-Bahá
