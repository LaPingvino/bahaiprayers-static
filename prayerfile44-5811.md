Oh amable Senyor! Aquesta estimadíssima serva fou atreta cap a Tu, i per reflexió i discerniment anhelava arribar a la Teva presència i entrar als Teus dominis. Amb llàgrimes als ulls fixava l’esguard en el regne dels Misteris. Moltes nits passà  en profunda comunió amb Tu, i molts dies els visqué en íntim record de Tu. Cada matí Et tenia present i cada crepuscle concentrava en Tu els seus pensaments. Com melodiós rossinyol entonava els Teus sagrats versicles, i com un mirall tractava de reflectir la Teva llum. Oh Perdonador dels pecats! Obre el camí a aquesta ànima desperta per a que entri al Teu Regne i permet que aquesta au, ensinistrada per la Teva mà, es remunti fins l’etern roserar. Ella es consumeix d’anhel per acostar-se a Tu; permet-li atènyer la Teva presència. Es troba atordida i angoixada en la seva separació de Tu; fes que sigui admesa a la Teva Mansió Celestial.
Oh Senyor! Som pecadors, però Tu ets el Perdonador. Estem submergits a l’oceà de les imperfeccions, més Tu ets l’Indulgent, l’Amable. Perdona els nostres pecats i beneeix-nos amb la Teva abundant gràcia. Concedeix-nos el privilegi de veure el Teu semblant i dóna’ns el calze del goig i felicitat. Som captius de nostres pròpies transgressions, i Tu ets el Rei de munífics favors. Estem enfonsats al mar de les iniquitats, i Tu ets el Senyor d’infinita misericòrdia. Tu ets el Donador, el Gloriós, l’Etern, el Munífic; i Tu ets el Bondadosíssim, el Tot Misericordiós l’Omnipotent,  Qui atorga els dons i perdona els pecats. Veritablement, Tu ets Aquell a Qui ens dirigim buscant la remissió de nostres faltes, Qui és el Senyor de Senyors.

-- Abdu'l-Bahá
