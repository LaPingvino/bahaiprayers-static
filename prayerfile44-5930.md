Glorificat siguis Tu, oh Senyor, Déu meu! Tot home de discerniment confessa la Teva sobirania i el Teu domini, i tot ull perspicaç percep la grandesa de la Teva majestat i la força irresistible del Teu poder. Els vents de les proves són impotents per impedir que aquells què gaudeixen de la Teva proximitat girin els seus rostres cap a l’horitzó de la Teva glòria, i les tempestes de les tribulacions no podran allunyar ni impedir acostar-se a la Teva cort als qui estan totalment consagrats a fer la Teva voluntat.
Em sembla que la llàntia del Teu amor crema als seus cors i la llum de la Teva tendresa està encesa als seus pits. Les adversitats són incapaces d’allunyar-los de la Teva Causa i les vicissituds de la fortuna mai podran desviar-los de la Teva voluntat.
T’imploro, oh Déu meu, per ells i pels sospirs què exhalen els seus cors en la seva separació de Tu, que els protegeixis del dany dels Teus adversaris i alimentis les seves ànimes amb el què Tu has ordenat pels Teus estimats, als quals no sobrevindrà temor ni aflicció.

-- Bahá'u'lláh
