Učiň naše kroky pevnými na Tvojej ceste, ó Pane, a posilni naše srdcia v poslušnosti k Tebe. Obráť naše tváre ku kráse Svojej jedinosti a poteš naše hrude znameniami Svojej božskej jednoty. Ozdob naše telá rúchom Svojej štedrosti, z očí nám strhni závoj hriešnosti a podaj nám kalich Svojej milosti, aby Ti podstata všetkých bytostí mohla pri pohľade na Tvoju nádheru spievať piesne chvály. Zjav Seba Samého, ó Pane, Svojím milosrdným prejavom a tajomstvom Svojej božskej bytosti, aby naše duše mohlo naplniť sväté vytrženie modlitby - modlitby, ktorá povstane nad slová a písmená a prekoná šum slabík a hlások - aby tak všetky veci mohli splynúť v ničote pred zjavením Tvojej nádhery.
Pane! Títo služobníci vytrvali a zostali verní Tvojej Zmluve a Tvojej Vôli, pevne uchopili lano vernosti Tvojej Veci a pridŕžali sa lemu rúcha Tvojej nádhery. Dopomôž im, ó Pane, Svojou milosťou, upevni ich Svojou mocou a posilni ich bedrá, aby Ta mohli poslúchať.
Ty si Odpúšťajúci, Láskavý.

-- Abdu'l-Bahá
