∆όξα σε Σένα, ω Θεέ µου! Το πρόσωπό µου έχει στραφεί προς το πρόσωπό Σου, και το πρόσωπό µου είναι, αληθινά, το πρόσωπό Σου, και το κάλεσµά µου είναι το κάλεσµά Σου, και η Αποκάλυψή µου η Αποκάλυψή Σου, και ο εαυτός µου ο Εαυτός Σου, και η Υπόθεσή µου η Υπόθεσή Σου, και η διαταγή µου διαταγή Σου, και η Ύπαρξή µου η Ύπαρξή Σου, και η κυριαρχία µου κυριαρχία Σου, και η δόξα µου δόξα Σου, και η δύναµή µου δύναµή Σου.

Σε ικετεύω, ω Πλάστη των εθνών και Βασιλέα της αιωνιότητας, να φυλάγεις τις δούλες Σου µέσα στο ιερό της αγνότητάς Σου, και να διαγράψεις τις πράξεις τους εκείνες που είναι ανάξιες στις µέρες Σου. Απάλλαξέ τις, κατόπιν, ω Θεέ µου, από όλες τις αµφιβολίες και οκνηρές φαντασιώσεις, και εξάγνισέ τις από οτιδήποτε δεν έχει σχέση µε Σένα, ω Εσύ ο Οποίος είσαι ο Κύριος των ονοµάτων και η Πηγή του λόγου. Εσύ είσαι Αυτός στην παλάµη του Οποίου βρίσκονται τα ηνία ολόκληρης της δηµιουργίας.

∆εν υπάρχει Θεός εκτός από Σένα, τον Παντοδύναµο, τον Πλέον Εξυψωµένο, τον Πανένδοξο, τον Αυθύπαρκτο.

-- Bahá'u'lláh
