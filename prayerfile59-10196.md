Korōria ki a Koe, E Te Ariki tōku Atua! Ko Koe rā Ia Nāna ngā mea katoa i hanga mā te kupu o Tāu i hiahia ai, te orokohanganga katoa i puta ai mā te mana o Tōu tino rangatiratanga mananui. Ko ngā tāngata whaikaha nui kua whakaititia i mua i ngā whakakitenga o Tōu korōria, ā ko rātou e whaingoi ana kua kūnāwiri i te kitenga i ngā taunakitanga o Tōu kaha rawa. Ko ia tangata matakite kua kore e pērā mai i te mumura o te kororia o Tōu kanohi, a ko ia e whairawa ana kua rawakore, kua pōhara i te kitenga o te nunui o Tōu tōnuitanga. 

Tēnei ahau te inoi nei ki a Koe mā Tōu Ingoa Korōria-Katoa, Nāna Tāu nā whakakākahu i ngā iwi kāinga o te kīngitanga o Tāu whakakitenga, me ngā kainoho o te rangi o Tāu e hiahia ai, kia tukua tōku wairua ora kia tōngia ki te rekareka o te tangi a te Manu o te Rangi e waiata ana i waenganui o ngā peka o te rākau o Tāu kupu ko Koe Te Atua, kāore kau tētahi Atua i tua atu i a Koe. 

Horoia ahau ki ngā wai o Tōu mahi tohu, e tōku Atua, meinga ahau katoa Nāu, kia whakatata ahau ki te Tāpenekara o Tāu Kaupapa me te Piringa tino aroha o Tō Aroaro, Nō reira tohungia māku ngā mea katoa Nāu i tohu mō ngā taupuhi o waenga o Āu hāwini, kia uaina ahau ki tērā tōku kanohi e ngiha ai, tōku ngākau e ora ai. 

Kei a Koe te kaha e taea ai Tāu e hiahia ai, Tāu e tohungia ai, Tāu e pai ai.

-- Bahá'u'lláh
