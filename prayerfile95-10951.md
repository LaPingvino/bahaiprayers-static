Te matagofie e o Koe, O te Aliki toku a Atua!  Au e akai atu kia Koe i Tou Igoa te la ko Ia ko Tou Gali ko oti ne fakatumau i luga i te kalauna o Tau Fakatokaaga, mo Tou Igoa te la mai iei ne fuli ne Koe a mea katoa, kae luku fakatasi mai a mea katoa, kae laulau atu ke tali mai a mea katoa, kae taui a mea katoa, kae tausi a mea katoa, kae fakatumau a mea katoa – Au e akai kia Koe ke leoleo aka a te tavini fafine te la ko oti ne lele atu ki se lafiiga ia Koe, kae sala ki se malu o Ia Te la ko Koe foki loa ne fakaasi aka, kae ko oti ne tuku katoatoa a tena fakatuanaki mo te talitonu ia Koe.
     A ia fafine tenei e masaki, O toku Atua, kae ne ulu atu mai lalo o te malu o te Lakau Ola o Tau foo masaki; pokotia, kae ne tele atu kite Fakai Lasi o Tau puipuiiga; famai-mai, kae ne sala atu ki te Uluvai o Au alofaga; tigaina, kae ne fakavave atu ke maua ne ia a te Punavai o Tau tokaaga maalie; tanumia i te agasala, kae tuku atu mata ki te fale o Tau fakamagaloga.
     Fakapei a ia fafine, ne Tou nofoaiga-a-aliki mo Tau alofa atafai, O toku Atua mo taku Fagasele, ki te gatu o Tau sinu mo Tau foo masaki, kae fai a ia fafine ke inu i te ipu o Tou alofa-kaimalie mo Au alofaaga.  Puipui a ia fafine, mai i so se tigaina mo vaaivaiiga, mai i mae mo masaki katoa, kae mai i so se mea te la e masei kia Koe.
     A Koe, e tonu, e maluga fakafia atu i mea katoa na loa ko Koe.  A Koe, e tonu, ko te Lagona, te Ola-loa-ia-Ia Katoatoa, te Tausi, te Fakamagalo-Katoatoa, te Tafasili i te Alofa-Kaimalie.

-- Bahá'u'lláh
