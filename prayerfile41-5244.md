*Izgovarajte ovu molitvu na kraju sastanka Duhovnog vijeća:

OBože! O Bože! Iz neviđenog kraljevstva Tvoje jednosti pogledaj nas okupljene ovdje na duhovnom sastanku, vjerujući u Tebe, uzdajući se u Tvoje znakove, nepokolebljive u Tvojoj Pogodbi i Zavjetu, privučene Tebi, zažarene vatrom Tvoje ljubavi i iskrene u vjerovanju u Tebe i u Tvoj Put. Sluge smo u Tvom vinogradu, nositelji Tvoje vjere, odani Tvojim učenjima; ponizni prema Tvojim voljenima pokorni pred Tvojim vratima; preklinjemo Te da nas učvrstiš u služenju Tvojim odabranima, da nas podržiš Svojim nevidljivim vojskama, da nas ojačaš u Tvojoj službi i da nas učiniš pokornim i požrtvovanim da bi smo bili bliže Tebi.
O Gospodaru naš! Slabi smo, a Ti si Moćni i Snažni. Beživotni smo, a Ti si veliki Duh životvorni. Oskudijevamo, a Ti si Skrbnik, Moćni.

O Gospodaru naš! Usmjeri naša lica prema Tvome milosrdnom liku, nahrani nas Svojom obilnom milošću sa Svog nebeskog stola, pomozi nam vojskama svojih najviših anđela i učvrsti nas svetima iz Abhá Kraljevstva.
Uistinu, Ti si Velikodušni, Milosrdni. Ti Posjeduješ silnu dobrotu i, uistinu, Ti si Blagi i Milostivi.

-- Abdu'l-Bahá
