હે  કૃપાળુ સ્વામી! તું ઉદાર અને દયાવાન છે; અમે તારા ઊંબરાના દાસ છીએ. અમે તારી દયાના રક્ષણની છત્રછાયામાં છીએ. તારા વિઘાનનો સૂર્ય સૌ ઉપર પ્રકાશે છે. તારી દયાના મેઘ સૌ ઉપર વરસે છે. તારો કૃપાપ્રસાદ સૌને મળે છે. તારી નિયતિ સૌને ટકાવી રાખે છે. તારું રક્ષણ સૌને આવરી લે છે. તારી કરૂણાની  દૃષ્ટિ સૌને ઉજજવલ બનાવે છે. હે નાથ! અમને તારાં અનંત વરદાનો આપ અને તારા  માર્ગદર્શનના પ્રકાશને ચમકવા દે. અમારી આંખોને તેજ આપ, આત્માઓને આનંદિત કર અને હૃદયોમાં નવું જોમ ભરી દે. અમને શાશ્વત જીવન આપ. તારા જ્ઞાનનાં બારણાં ખોલી નાખ, શ્રદ્ધાના પ્રકાશ દ્ધારા અજવાળા પાથરવા દે. માનવજાતને સંગઠિત કરીને તારા રક્ષણની પતાકા નીચે આશ્રય આપ. તારી કૃપાથી જ તેઓ એક સમુદ્રનાં મોજાં જેવા, એક વૃક્ષનાં પાંદડાં અને ડાળીઓ જેવા બનશે અને એક જ તંબુની છાયામાં એકત્ર થશે, એક જ ઝરણામાંથી અજવાળું પ્રાપ્ત કરશે. તું દાત છે, તું દયાળુ છે, તું સર્વવ્યાપી છે!

-- Abdu'l-Bahá
