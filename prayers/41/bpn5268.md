Veličam Ime Tvoje, Gospodaru, Bože moj! Osvrni se na moje oči koje željno iščekuju Tvoju čudesnu milost, uho koje se nada da će osluhnuti Tvoje slatke melodije i srce koje vapi za živim vodama Tvoje spoznaje. Ti vidiš Svoju vjernicu, o, moj Bože, kako stoji pred boravištem Tvoje milosti, kako te doziva Tvojim imenom koje si izdvojio od svih imena i uzvisio iznad svega što je na nebu i na zemlji. Oživi je dahom Svoje milosti kako bi se potpuno odvojila od sebe i primakla mjestu koje ozareno svjetlošću Tvoga lika nadaleko obasjava Tvoju vrhovnost, a utemeljeno je kao Tvoje prijestolje. Moćan si Ti činiti ono što naumiš. Nema Boga osim Tebe, Sveslavljenoga, Najdobrostivijeg.
Ne odriči se, Gospodaru moj, onih koji za Tobom tragaju. Ne okreći leđa onima koji su prema Tebi usmjerili korake. Ne lišavaj milosti one koji Te vole. Ti si onaj, Gospodaru, koji je sebe nazvao Gospodom Milosti, Najmilosrdnijim. Zato se smiluj na Svoju vjernicu koja je u Tebi potražila utjehu i prema Tebi okrenula svoje lice.
Ti si, uistinu, Onaj Koji Vječito Prašta, Najmilosrdniji.

-- Bahá'u'lláh
