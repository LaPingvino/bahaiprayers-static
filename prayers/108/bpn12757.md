ຂໍຄວາມສະດຸດີຈົ່ງມີແດ່ພຣະນາມຂອງພຣະອົງ, ຂ້າແດ່ ພຣະຜູ້ເປັນນາຍ ພຣະຜູ້ເປັນເຈົ້າ ຂອງຂ້າພະອົງທັງຫຼາຍ! ຄວາມຈິງແລ້ວ ພຣະອົງຄື ພຣະຜູ້ຊົງຮອບຮູ້ ແຫ່ງນາມມະ ທັມທັງປວງ. ຂໍຊົງກໍານົດສິ່ງທີ່ດີງາມໃຫ້ແກ່ພວກຂ້າພະອົງ ທັງຫຼາຍ ເທົ່າທີ່ມີຢູ່ໃນຄວາມຮອບຮູ້ຂອງພຣະອົງ. ພຣະອົງຄື ພຣະຜູ້ເປັນນາຍສູງສຸດ, ພຣະຜູ້ຊົງມະຫິທານຸພາບ,  ພຣະຜູ້ ເປັນທີ່ຮັກຍິ່ງ.
     ຂໍຄວາມສັນລະເສີນທັງປວງຈົ່ງມີແດ່ພຣະອົງ, ຂ້າແດ່ ພຣະຜູ້ເປັນນາຍ! ຂ້າພະອົງທັງຫຼາຍອ້ອນວອນຂໍຄວາມ ກະລຸນາຂອງພຣະອົງ ເມື່ອເຖິງວັນທີ່ກໍານົດ ແລະ ຂໍຝາກ ຄວາມຫວັງທັງໝົດໄວ້ກັບພຣະອົງ, ພຣະຜູ້ເປັນນາຍຂອງຂ້າ ພະອົງທັງຫຼາຍ. ຂໍຄວາມສັນລະເສີນຈົ່ງມີແດ່ພຣະອົງ,  ຂ້າແດ່ພຣະຜູ້ເປັນເຈົ້າ!  ໂປດປະທານສິ່ງທີ່ດີງາມ ແລະ ເໝາະສົມ ໃຫ້ແກ່ພວກຂ້າພະອົງ ເພື່ອວ່າຂ້າພະອົງທັງ ຫຼາຍຈະໄດ້ບໍ່ຕ້ອງອາໄສສິ່ງໃດ ນອກຈາກ ພຣະອົງ. ແທ້ຈິງ ແລ້ວ, ພຣະອົງຄືພຣະຜູ້ເປັນນາຍແຫ່ງພົບທັງປວງ.
ຂ້າແດ່ພຣະຜູ້ເປັນເຈົ້າ! ໂປດຕອບແທນບັນດາຜູ້ທີ່ຍືນ ຍົງອົດທົນໃນຍຸກຂອງພຣະອົງ, ໂປດໃຫ້ກໍາລັງໃຈເພື່ອວ່າ ພວກເຂົາຈະໄດ້ເດີນໃນວິຖີທັມຢ່າງແນ່ວແນ່. ຂ້າແດ່ພຣະຜູ້ ເປັນນາຍ,ໂປດປະທານ, ພອນສະຫວັນທີ່ດີງາມທັງຫລາຍທີ່ ຈະຊ່ວຍໃຫ້ພວກເຂົາ ໄດ້ເຂົ້າໄປສູ່ວິມານ ອັນສຸກສັນ ຂອງ ພຣະອົງ. ຂ້າແດ່ພຣະຜູ້ເປັນເຈົ້າ ຜູ້ຊົງອໍານາດ, ພຣະອົງຊົງ ຄວາມປະເສີດ. ຂໍໃຫ້ພຣະພອນຂອງພຣະອົງລັ່ງລົງມາຍັງ ບ້ານຂອງຜູ້ທີ່ເຊື່ອໃນພຣະອົງ. ແທ້ຈິງແລ້ວ, ບໍ່ມີຜູ້ໃດ ເໜືອກວ່າພຣະອົງໃນການປະທານພອນ. ຂ້າແດ່ພຣະຜູ້ ເປັນເຈົ້າ  ໂປດສົ່ງທູດສະຫວັນມາຊ່ວຍ     ຄົນຮັບໃຊ້ທີ່ຊື່ສັດຂອງພຣະອົງ  ໃຫ້ໄດ້ຮັບໄຊຊະນະ    ພຣະອົງຊົງອອກແບບສັບພະສິ່ງທັງຫຼາຍ  ຕາມທີ່ພຣະອົງຊົງປາດຖະໜາ  ໂດຍອານຸພາບຂອງປະກາສິດຂອງພຣະອົງ  ຄວາມຈິງແລ້ວ ພຣະອົງ
ຄືພຣະຜູ້ເປັນປະມຸກ  ພຣະຜູ້ສ້າງ     ພຣະຜູ້ຊົງອັດສະຣິຍະພາບ.
 ພຣະຜູ້ເປັນເຈົ້າ ຄືຜູ້ປະດິດ ທຸກສັບພະສິ່ງ ໂດຍແທ້ຈິງ. ພຣະອົງຫຼໍ່ລ້ຽງຜູ້ທີ່ພຣະອົງປະສົງຢ່າງອຸດົມສົມບູນ   ພຣະອົງຄືພຣະຜູ້ສ້າງ  ພຣະຜູ້ເປັນຕົ້ນກໍາເນີດ    ຂອງຊີວິດທັງປວງພຣະຜູ້ຊົງອອກແບບ  ພຣະຜູ້ຊົງມະຫິທານຸພາບ  ພຣະຜູ້ຊົງ
ປະດິດ  ພຣະຜູ້ຊົງອັສລິຍະພາບ  ພຣະອົງຄືພຣະຜູ້ສະແດງອະພິໄທອັນວິເສດສຸດທັງຫຼາຍ ທົ່ວທັງສະຫວັນ ແລະ ໂລກ ແລະ ທີ່ຢູ່ລະຫວ່າງພົບເຫຼົ່ານີ້, ທຸກຄົນປະຕິບັດຕາມບັນຊາ ຂອງພຣະອົງ  ທຸກຄົນທີ່ອາໄສຢູ່ໃນໂລກ ແລະ  ສະຫວັນສັນລະເສີນພຣະອົງ ແລະ ທຸກຄົນຈະກັບໄປສູ່ພຣະອົງ.

-- Báb
