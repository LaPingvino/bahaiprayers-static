*ຄໍາປະຕິຍານຂອງການສົມລົດ ເຊິ່ງຈະກ່າວໂດຍເຈົ້າ ສາວ ແລະ ເຈົ້າບ່າວເທື່ອລະຄົນ ຕໍ່ໜ້າພະຍານຢ່າງໜ້ອຍສອງຄົນ ທີ່ທັມມະສະພາຍອມຮັບ ຕາມທີ່ກໍານົດໄວ້ໃນ ພຣະຄັມພີ ຄີຕາບີ ອັກດັສ ຄື:

*“ພວກຂ້າພະອົງ ຈະຢຶດຖື  ພຣະປະສົງຂອງພຣະຜູ້ເປັນເຈົ້າ ດ້ວຍຄວາມສັດຈິງ”


       ພຣະອົງຄື  ພຣະຜູ້ຊົງປະທານພອນ  ພຣະຜູ້ຊົງອາລີ! ຂໍຄວາມສັນລະເສີນຈົງມີແດ່ພຣະຜູ້ເປັນເຈົ້າ  ພຣະຜູ້ຊົງບໍລົມບູລານ  ພຣະຜູ້ຊົງດໍາລົງຢູ່ຊົ່ວນິລັນດອນ  ພຣະຜູ້ບໍ່ມີປ່ຽນແປງ  ພຣະຜູ້ຊົງອະນັນ!  ພຣະອົງຊົງຢືນຢັນດ້ວຍສະພາວະ  ຂອງພຣະອົງເອງວ່າ  ແທ້ຈິງແລ້ວ  ພຣະອົງຄື ພຣະຜູ້ຊົງເປັນໜຶ່ງ  ພຣະຜູ້ຊົງສະຖິດຢູ່ໂດຍລໍາພັງ  ພຣະຜູ້ບໍ່ມີສິ່ງໃດໜ່ວງໜ່ຽວໄດ້  ພຣະຜູ້ຊົງຄວາມປະເສີດ  ພວກຂ້າພະອົງ ຂໍເປັນພະຍານວ່າ  ບໍ່ມີພຣະຜູ້ເປັນເຈົ້າອື່ນໃດ ນອກຈາກພຣະອົງ  ຂໍຍອມຮັບຄວາມເປັນໜຶ່ງ ແລະ ຄວາມລໍາພັງຂອງພຣະອົງ  ພຣະອົງຊົງສະຖິດຢູ່ນະເບື້ອງບົນສຸດ  ທີ່ເຂົ້າບໍ່ເຖິງ ຢູ່ບົນຍອດສຸດ  ຂອງຄວາມສູງສົ່ງຂອງພຣະອົງ   ບໍລິສຸດພົ້ນຈາກການກ່າວເຖິງຂອງຜູ້ໃດ   ນອກຈາກພຣະອົງເອງ   ພົ້ນຈາກການພັນລະນາຂອງຜູ້ໃດ ນອກຈາກພຣະອົງ.

ແລະເມື່ອພຣະອົງຕ້ອງການ   ແຜ່ຄວາມເມດຕາກະລຸນາມາໃຫ້ມວນມະນຸດ ຕ້ອງການຈັດໂລກໃຫ້ເປັນລະບຽບ  ພຣະອົງຊົງເປີດເຜີຍວິໄນ ແລະ ບັນຍັດກົດ  ເຊິ່ງໃນຈໍານວນນີ້ຄື ການສະຖາປານາກົດຂອງການສົມລົດ  ເພື່ອໃຫ້ເປັນກໍາແພງແຫ່ງຄວາມຜາສຸກ ແລະ ຄວາມລອດພົ້ນ  ແລະຊົງບັນ
ຍັດໄວ້ໃຫ້ພວກຂ້າພະອົງ  ໃນພຣະທັມທີ່ມາຈາກນະພາແຫ່ງຄວາມບໍລິສຸດ ໃນພຣະຄັມພີ  ທີ່ສັກສິດທີ່ສຸດຂອງພຣະອົງຂໍຄວາມຮຸ່ງເຮືອງຂອງພຣະອົງ  ຈົງກຽງໄກ  ພຣະອົງຊົງກ່າວວ່າ: “ດູກ່ອນ  ປະຊາຊົນ ຈົງສົມລົດເຖີດ  ເພື່ອວ່າ ເຈົ້າຈະໄດ້ໃຫ້ກໍາເນີດ ຜູ້ທີ່ຈະລະນຶກເຖິງເຮົາພຣະອົງ  ໃນໝູ່ຄົນຮັບໃຊ້  ນີ້ຄືໜຶ່ງໃນບັນຍັດຂອງເຮົາ  ສໍາລັບເຈົ້າ  ຈົງເຊື່ອຟັງ  ເໝືອນດັ່ງ  ເປັນການຊ່ວຍເຫຼືອຕົວເຈົ້າເອງ”

-- Bahá'u'lláh
