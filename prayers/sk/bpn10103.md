*Kitáb¬ i¬ Aqdas uvádza:“ Nariadili sme vám, aby ste sa modlili a postili od začiatku dospelosti (15 rokov). Toto je nariadené Bohom, vašim Pánom a Pánom vašich predkov…Cestujúci, chorí a ženy, ktoré čakajú dieťa alebo koja, nie sú viazaní pôstom…Zdržiavajte sa jedla od úsvitu do západu slnka a vyvarujte sa, aby vás žiadosť nezbavila milosti, ktorá je ustanovená u Knihe.“
*Obdobie pôstu trvá od 2. do 20. marca.

Toto je, o môj Bože, prvý z dní, v ktorých si Svojim milovaným nariadil, aby dodržiavali pôst. Prosím Ťa pri Tvojom Ja a pri ňom, ktorý sa postil z lásky k Tebe a pre Tvoju spokojnosť – a nie zo sebectva a túžob, ani zo strachu pred Tvojím hnevom – a pri Tvojich najdokonalejších menách a najvznešenejších prídomkoch, aby si očistil Svojich služobníkov od lásky ku všetkého okrem Teba a priblížil ich k Miestu úsvitu svetiel Tvojich tváre a Sídlu trónu Tvojej jedinosti. Osvieť ich srdcia, ó môj Bože, svetlom Svojho poznania a rozjasni ich tváre lúčmi Tvojej vôle. Máš moc činiť, čo sa Ti zapáči. Niet Boha okrem Teba, nadovšetko Slávneho, o ktorého pomoc úpenlivo prosia všetci ľudia.
Pomôž im, ó môj Bože, aby Ťa učinili víťazným a velebili Tvoje Slovo. Dovoľ im potom, aby boli ako ruky Tvojej Veci medzi Tvojimi služobníkmi a učiň ich zjaviteľmi Tvojho náboženstva a Tvojich znamení uprostred ľudstva takým spôsobom, aby sa celý svet naplnil Tvojou pripomienkou a chválou a Tvojimi dôkazmi a svedectvami. Ty si, vskutku, nadovšetko Štedrý, Najvznešenejší, Najsilnejší, Mocný a Milosrdný.

-- Bahá'u'lláh
