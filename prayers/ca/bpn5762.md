##TAULES DE VISITACIÓ

*Aquesta oració, revelada per ‘Abdu’l-Bahá, es llegeix en la seva Tomba. També s’usa com a oració privada.

*“Aquell què reciti aquesta oració amb humilitat i fervor portarà alegria i joia al cor d’aquest serf; serà el mateix que si es trobés cara a cara amb ell.”

Ell és el Tot Gloriós!
Oh Déu, el meu Déu! Humilment i amb llàgrimes alço les meves mans suplicants cap a Tu i enfonso la meva cara a la pols del Teu llindar, exaltat per sobre dels coneixements dels doctes i de l’alabança de tots els qui a Tu et glorifiquen. Mira bondadosament el Teu serf, humil i submís davant la Teva porta, amb la mirada de l’ull de la Teva misericòrdia i submergeix-lo a l’oceà de la Teva gràcia eterna.
Senyor! Ell és un pobre i humil serf Teu, esclavitzat i implorant, captiu a la Teva mà; pregant fervorosament, confiant en Tu i amb llàgrimes davant el Teu rostre et crida i t’implora dient:
Oh Senyor, Déu meu! Dóna’m la Teva gràcia per servir els Teus estimats, enforteix-me en la servitud cap a Tu, il·lumina la meva cara amb la llum d’adoració en la Teva cort de santedat i adoració al Teu regne de grandesa. Ajuda’m a ser desprès a l’entrada celestial de la Teva porta, a separar-me de tot dins dels Teus sagrats recintes. Senyor! Dóna’m a beure del calze del despreniment, abilla’m amb el seu mantell i submergeix-me al seu oceà. Converteix-me en pols al camí dels Teus estimats i permet que ofereixi la meva ànima als altars de la terra ennoblida per les passes dels Teus elegits al Teu camí, oh Senyor de glòria a dalt del cel.
Amb aquesta oració el Teu serf et crida a l’aurora i a la nit. Compleix el desig del seu cor, oh Senyor. Il·lumina el seu cor, alegra el seu pit, encén la seva llum, per tal que pugui servir la Teva Causa i els Teus serfs. Tu ets el Donant, el Pietós, el Més Generós, el Benèvol, el Misericordiós, el Compassiu!

-- Abdu'l-Bahá
