Velebený si, ó Bože! Ty si Boh ktorý jestvoval pred všetkými vecami, ktorý bude jestvovať po všetkých veciach a ktorý bude žiť naveky. Ty si Boh, ktorý pozná všetky veci a je povznesený nad všetky veci. Ty si Boh, ktorý milosrdne nakladá so všetkými vecami, ktorý súdi všetky veci a ktorého pohľad spadá na všetky veci. Ty si Boh, môj Pán, Ty poznáš moje postavenie a si svedkom môjho vnútorného i vonkajšieho bytia.
Udeľ Svoje odpustenie mne ako i ostatným veriacim, ktorí odpovedali na Tvoje volanie. Buď mojím jediným ochrancom pred zlými skutkami tých, ktorí mi prajú zlé a túžia mi spôsobiť zármutok. Vskutku, Ty si Pán všetkých stvorených vecí. Ty postačuješ všetkým, avšak nikto nemôže vystačiť bez Teba.

-- Báb
