*เมื่อเจ้าไปงานฉลองบุญ ก่อนจะเข้าไป จงปล่อยวางจากทุกสิ่งที่คั่งค้างอยู่ในหัวใจ ให้ความคิดและจิตใจของเจ้าเป็นอิสระจากทุกสิ่งนอกจากพระผู้เป็นเจ้า แล้วพูดกับหัวใจของเจ้า เพื่อว่าทุกคนจะทำให้งานนี้เป็นการชุมนุมแห่งความรัก เป็นเหตุแห่งความเรืองรอง เป็นการชุมนุมที่ดึงดูดหัวใจ ห้อมล้อมด้วยประทีปของหมู่เทวัญ เพื่อว่าเจ้าจะชุมนุมอยู่ด้วยกันด้วยความรักอย่างสุดซึ้ง
	ข้าแต่พระผู้เป็นเจ้า! โปรดปัดเป่าปัจจัยทุกอย่างที่เป็นเหตุของความร้าวฉาน และเตรียมทุกสิ่งที่เป็นเหตุของความสามัคคีปรองดองให้แก่เรา! ข้าแต่พระผู้เป็นเจ้า! โปรดโชยสุคนธรสสวรรค์ลงมาให้แก่เรา และเปลี่ยนการชุมนุมนี้ให้เป็นการชุมนุมสวรรค์! โปรดให้เราได้รับคุณประโยชน์ทุกประการและอาหารทุกอย่าง โปรดเตรียมอาหารแห่งความรักให้แก่เรา! โปรดให้อาหารสำหรับปัญญาของเรา! โปรดให้เราได้รับแสงธรรมเป็นอาหาร!

-- Abdu'l-Bahá
