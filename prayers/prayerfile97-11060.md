હે મારા પ્રભુ! હે મારા પરમેશ્વર! હું તારો દાસ તારા તરફ ખેચાયો છું, તારા એકત્વના બારણા ભણી નમ્રતાપૂર્વક આવ્યો છું. અને તારી દયાના સામ્રરાજયને શરણે આવું છું. 
હે ઈશ્વર, મને પુરેપુરો તારો જ થઈને રહેવા દે, ફકત તારા જ વિચારોમાં લીન રહેવા દે, તારા પ્રેમના અગિ્નમાં પ્રજવલિત રહેવા દે, તારા સિવાય બીજા બઘાથી વિરકત રહેવા દે કે જેથી હું તારા ઘર્મ માટે કામ કરું તારા શાણપણનો પ્રચાર કરું, તારું જ્ઞાન ફેલાવું, તને ઓળખવાનો આનંદ સૌને વહેચું. 
હે પરમાત્મા ! હું તો તારા સમર્થ હાથો દ્વારા પ્રગટેલી જયોત છું, કસોટીઓના ઝંઝાવાતોથી એને ઓલવાઈ જવા દેતો નહિ. તારા માટે મારો પ્રેમ વઘતો રહે એવું કર, તારા અદ્વૈત સૌંદર્ય માટેના મારા તીવ્ર આકર્ષણમાં વૃદ્ધિ કર, મારી અંદર ‘સાઈનાઈ‘ શિખરમાં તારી આદ્ધિતિયતાનો જે ભભૂકતો અગ્નિ  છે તેને પ્રગટાવ તથા મારામાં છુપાયેલા શાશ્વત જીવનને તારી કરૂણા અને ઉદારતાથી જાગૃત કર. 
તું રક્ષક, દ્રષ્ટા, કરૂણામય, દયાળુ છે.

-- Abdu'l-Bahá
