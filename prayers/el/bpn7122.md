Ω Κύριε! Κάνε νικηφόρους τους υποµονετικούς Σου υπηρέτες στις µέρες Σου, δίδοντάς τους µια αρµόζουσα νίκη, αφού έχουν ζητήσει να µαρτυρήσουν στο µονοπάτι Σου. Στείλε σ’ αυτούς εκείνο που θα φέρει παρηγοριά στο νου τους, θα χαροποιήσει την εσωτερική τους ύπαρξη, θα µεταδώσει βεβαιότητα στις καρδιές τους και ηρεµία στα σώµατά τους και θα κάνει ικανές τις ψυχές τους για να ανεβούν στην παρουσία του Θεού, του Πλέον Εξυψωµένου, και να φτάσουν τον υπέρτατο Παράδεισο και εκείνα τα καταφύγια δόξας που Εσύ έχεις προορίσει για ανθρώπους αληθινής γνώσης και αρετής. Αληθινά, Εσύ γνωρίζεις όλα τα πράγµατα, ενώ εµείς είµαστε οι υπηρέτες Σου, οι σκλάβοι Σου, οι δούλοι και οι φτωχοί Σου. Κανέναν Κύριο εκτός από Σένα δεν επικαλούµαστε, ω Θεέ Κύριέ µας, ούτε ικετεύουµε ευλογίες ή χάρη από κανέναν άλλον εκτός από Σένα, ω Εσύ ο Οποίος είσαι ο Θεός του ελέους σ’ αυτό και τον επόµενο κόσµο. Είµαστε µόνο οι ενσαρκώσεις της φτώχειας, της µηδαµινότητας, της ανικανότητας και της απώλειας, ενώ ολόκληρη η Ύπαρξή Σου δηλώνει πλούτο, ανεξαρτησία, δόξα, µεγαλείο και άφθονη χάρη.

Μετάτρεψε την ανταµοιβή µας, ω Κύριε, σε αυτό που αρµόζει σε Σένα από τα καλά αυτού και του επόµενου κόσµου, και από τις πολλαπλές ευεργεσίες οι οποίες εκτείνονται από ουράνια ύψη κάτω στη γη.

Αληθινά, Εσύ είσαι ο Κύριός µας και ο Κύριος όλων των πραγµάτων. Στα χέρια Σου παραδίνουµε τους εαυτούς µας, ποθώντας τα πράγµατα που ανήκουν σε Σένα.

-- Báb
