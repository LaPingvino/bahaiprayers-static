Ω Θεέ, Θεέ µου! Έχω στραφεί µε µετάνοια προς Εσένα και αληθινά, Εσύ είσαι ο Συγχωρών, ο Οικτίρµων.

Ω Θεέ, Θεέ µου! Έχω επιστρέψει σε Σένα και αληθινά, Εσύ είσαι ο Πάντοτε Συγχωρών, ο Ελεήµων.

Ω Θεέ, Θεέ µου! Έχω κρατηθεί γερά στο σχοινί της ευεργεσίας Σου και κοντά Σου είναι η παρακαταθήκη όλων, που βρίσκονται στον ουρανό και στη γη.

Ω Θεέ, Θεέ µου! Έχω σπεύσει προς Εσένα και αληθινά, Εσύ είσαι ο Συγχωρών, ο Κύριος άφθονης χάρης.

Ω Θεέ, Θεέ µου! ∆ιψώ για τον ουράνιο οίνο της χάρης Σου και αληθινά, Εσύ είσαι ο ∆ωρητής, ο Ευεργετικός, ο Ευσπλαχνικός, ο Παντοδύναµος.

Ω Θεέ, Θεέ µου! Πιστοποιώ ότι Εσύ αποκάλυψες την Υπόθεσή Σου, εκπλήρωσες την υπόσχεσή Σου και έστειλες από τον ουρανό της χάρης Σου εκείνο που έχει τραβήξει κοντά Σου τις καρδιές των ευνοουµένων Σου. Ευτυχισµένος είναι εκείνος που κρατήθηκε γερά από το σταθερό Σου σχοινί και προσκολλήθηκε στην άκρη του λαµπρού Σου ενδύµατος!

Σε παρακαλώ, ω Κύριε όλης της ύπαρξης και Βασιλέα των ορατών και αοράτων, στο όνοµα της δύναµής Σου, της µεγαλοπρέπειάς Σου και της κυριαρχίας Σου, να δώσεις ώστε το όνοµά µου να καταγραφεί µε την πένα της δόξας Σου ανάµεσα στους αφοσιωµένους Σου, σ’ εκείνους που τα ειλητάρια των αµαρτωλών δεν εµπόδισαν να στραφούν προς το φως του προσώπου Σου, ω Θεέ, που ακούς και απαντάς τις προσευχές.

-- Abdu'l-Bahá
