##ORACIÓ OBLIGATÒRIA MITJANA

*Es recita diàriament, al matí, al migdia i cap al tard

*Qui desitgi orar, que es renti les mans i, mentre es renta, digui:

Enforteix la meva mà, oh Déu meu perquè prengui el Teu Llibre amb tal fermesa que les hosts del món no tinguin poder sobre ella. Cuida-la, llavors, de no immiscir-se en el què no li pertany. Tu ets, vertaderament, el Tot Poderós, l’Omnipotent.

*I mentre es renta la cara, que digui:

He girat el meu rostre cap a Tu, oh Déu meu Senyor. Il·lumina’l amb la llum del Teu semblant. Protegeix-lo, llavors, perquè no es giri cap a altre què no siguis Tu.

*Que després s’aixequi, es giri cap a la quibla (punt d’adoració és a dir: Bahjí, Acre) i digui:

Déu testimonia que no hi ha altre Déu sinó Ell. Seus són els regnes de la Revelació i de la creació. Ell, en veritat, ha manifestat a qui és l’Aurora de la Revelació. Qui conversà al Sinaí, per mitjà de Qui ha resplendit l’Horitzó Suprem i ha parlat l’Arbre del Lotus, més enllà del qual no hi ha pas, i mitjançant el Qual s’ha proclamat a tots els qui estan al cel i a la terra la crida: “Heus ací, ha arribat Qui tot ho posseeix. ¡La terra i el cel, la glòria i el domini són de Déu, el Senyor de tots els homes, i el Posseïdor del Tron a les altures i d’aquí a la terra!”.

*Que després s’inclini, amb les mans recolzades als genolls, i digui:

¡Exaltat ets per sobre de la meva lloança i la lloança de qualsevol altre a més de mi, i per sobre de la meva descripció i la descripció de tots els qui estan a la terra!

*Que després, dempeus i amb les mans obertes, els palmells alçats en front del rostre digui:

No desil·lusionis, oh Déu meu, a aquell qui, amb dits suplicants, s’ha aferrat a l’orla de la Teva misericòrdia i la Teva gràcia, Tu ets el Més Misericordiós dels qui mostren misericòrdia!

*Que després s’assegui i digui:

Dono testimoni de la Teva Unitat i la Teva Unicitat, i de que Tu ets Déu i no hi ha altre Déu més que Tu. Vertaderament, has revelat la Teva Causa, has acomplert la Teva Aliança i has obert de bat a bat la porta de la Teva gràcia a tots els qui habiten al cel i la terra. Benediccions i pau, salutació i glòria siguin amb els Teus estimats, als qui ni els canvis ni atzars del món han pogut dissuadir de girar-se cap a Tu, els qui tot ho han donat amb l’esperança d’obtenir allò que és al Teu costat. Tu ets, en veritat, Qui sempre perdona, el Tot Generós.

*( Si algú recités, en lloc del versicle llarg, aquestes paraules: “Déu testimonia que no hi ha altre Déu tret d’Ell, Qui ajuda en el perill, Qui subsisteix per Si mateix”, seria suficient. Així mateix, bastaria si, estant assegut, recités les següents paraules: “Dono testimoni de la Teva unitat i la Teva unicitat, i de que Tu ets Déu i no hi ha altre Déu tret de Tu”).

-- Bahá'u'lláh
