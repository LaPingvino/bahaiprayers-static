##NAW-RÚZ

*Naw-Rúz és la festa què es celebra el 21 de març. Significa Any Nou i és el primer dia de l’any bahá’í.

Lloat siguis Tu, oh Déu meu, per haver ordenat Naw-Rúz com a festivitat per aquells qui han observat el dejuni per amor a Tu i s’han abstingut de tot el què T’és detestable. Permet, oh Senyor meu, que el foc del Teu amor i l’escalfor produïda pel dejuni ordenat per Tu els inflami en la Teva Causa i els faci ocupar-se de la Teva lloança i record.
Ja que Tu els has guarnit , oh Senyor meu, amb l’ornament del dejuni prescrit per Tu, guarneix-los també amb l’ornament de la Teva acceptació mitjançant la Teva gràcia i generós favor, doncs els fets dels homes depenen tots de la Teva complaença i estan condicionats al Teu manament. Si Tu consideressis a qui a trencat el dejú com si l’hagués observat, tal home seria comptat entre els que han observat el dejuni des de tota l’eternitat. I si Tu decretessis què aquell qui ha observat el dejuni ho ha trencat,  aquella persona seria considerada entre els qui han fet que el mantell de la Teva Revelació estigui tacat de pols i han estat allunyats de les aigües cristal·lines d’aquesta font viva.
Tu  ets Aquell per mitjà del qual s’ha aixecat l’emblema “Lloable ets Tu en les Teves obres” i s’ha estès l’estendard “Obeït ets Tu en el Teu mandat”. Dóna a conèixer aquesta posició Teva, oh Senyor meu, als Teus serfs, perquè s’adonin de que l’excel·lència de tota cosa depèn del Teu mandat i de la Teva Paraula, i de la virtut de tot acte està condicionada al Teu permís i complaença de la Teva voluntat i reconeguin que les regnes dels fets dels homes estan en mans de la Teva acceptació i manament. Fes-los saber això perquè res en absolut els separi de la Teva bellesa en aquests dies en que Crist exclama: “Tot domini és Teu, oh Tu, Engendrador de l’Esperit”, i el Teu Amic exclama: “Glòria sigui a Tu, oh Tu, Benamat!, perquè has revelat la Teva bellesa i has decretat per els Teus elegits allò què farà que atenyi la seu de la revelació del Teu Nom Més Gran, per mitjà del qual s’han lamentat tots els pobles, amb l’excepció d’aquells què s’han desprès de tot menys de Tu i s’han girat cap Aquell qui és el Revelador de Tu mateix i la Manifestació dels Teus atributs”.
Aquell qui és la Teva Branca i tota la Teva companyia, oh Senyor meu, han finalitzat el seu dejú en aquest dia, després d’haver-lo observat dins els recintes de la Teva cort i en la seva ànsia per complaure’t. Ordena per Ell i per ells i per tots els què han entrat a la Teva presència en aquests dies tot el bé que Tu destinares al Teu Llibre. Proveeix-los, doncs, amb el què els beneficiï tant en aquesta vida com en la venidora.
Tu ets en veritat l’Omniscient, el Tot Savi.

-- Bahá'u'lláh
