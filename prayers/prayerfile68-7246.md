Οποιοσδήποτε ξεκινά για ταξίδι διδασκαλίας σ’ οποιοδήποτε µέρος, και ενώ ταξιδεύει σε ξένες χώρες, ας απαγγείλει την προσευχή αυτή – µέρα και νύχτα.

Ω Θεέ, Θεέ µου! Εσύ µε βλέπεις γοητευµένο και προσελκυσµένο προς την ένδοξη βασιλεία Σου, αναζωπυρωµένο µε τη φωτιά της αγάπης Σου ανάµεσα στην ανθρωπότητα, έναν προάγγελο της Βασιλείας Σου σ’ αυτές τις αχανείς και εκτεταµένες χώρες, αποδεσµευµένο από όλα εκτός από Σένα, βασισµένο σε Σένα, εγκαταλείποντας ξεκούραση και ανέσεις, αποµακρυσµένο από τη γενέτειρά µου, έναν περιπλανώµενο σ’ αυτές τις περιοχές, έναν ξένο πεσµένο στη γη, ταπεινό µπροστά στο εξυψωµένο Κατώφλι Σου, υποτακτικό προς τον ουρανό της παντοδύναµης δόξας Σου, ικετεύοντάς Σε τη νύχτα και την αυγή, εκλιπαρώντας και επικαλούµενος Εσένα το πρωί και το βράδυ, να µε βοηθήσεις ευσπλαχνικά να υπηρετώ την Υπόθεσή Σου, να διαδίδω πλατιά τις ∆ιδασκαλίες Σου και να εξυψώνω το Λόγο Σου σε Ανατολή και ∆ύση.

Ω Κύριε! ∆υνάµωσε την πλάτη µου, κάνε µε ικανό να υπηρετήσω Εσένα µε υπέρτατη προσπάθεια, και µη µε αφήνεις στον εαυτό µου, ολοµόναχο και αβοήθητο σ’ αυτές τις περιοχές.

Ω Κύριε! Κάνε µε άξιο να επικοινωνώ µαζί Σου στη µοναξιά µου και γίνε συνοδός µου σ’ αυτές τις ξένες χώρες.

Αληθινά, Εσύ είσαι Εκείνος, ο Οποίος ενισχύει οποιονδήποτε θέλει σ’ οτιδήποτε επιθυµεί και αληθινά, Εσύ είσαι ο Ισχυρός, ο Παντοδύναµος.

-- Abdu'l-Bahá
