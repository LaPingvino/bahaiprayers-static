Όλο το µεγαλείο και η δόξα, ω Θεέ µου, και όλη η εξουσία και το φως και η µεγαλοπρέπεια και η λαµπρότητα ανήκουν σε Σένα. Εσύ απονέµεις κυριαρχία σε όποιον θέλεις και Εσύ την παρακρατάς από όποιον επιθυµείς. ∆εν υπάρχει άλλος Θεός εκτός από Σένα, τον Παντοκράτορα, τον Εξυψωµένο. Εσύ είσαι Αυτός που δηµιούργησε από το τίποτε το σύµπαν και όλα που κατοικούν σ’ αυτό. ∆εν υπάρχει τίποτε άξιό Σου εκτός του Εαυτού Σου, ενώ όλα τα άλλα εκτός από Σένα είναι σαν απόκληροι στην ιερή Σου παρουσία και σαν τίποτα συγκρινόµενα µε τη δόξα της δικής Σου Ύπαρξης.

Πολύ απέχει από µένα να εκθειάζω τις αρετές Σου εκτός από αυτό που Εσύ ο Ίδιος έχεις εκθειάσει στο βαρυσήµαντο Βιβλίο Σου, που λέγεις, «Κανένα βλέµµα δεν Τον αντιλαµβάνεται, αλλά Αυτός αντιλαµβάνεται όλα τα βλέµµατα. Αυτός είναι ο Ασύλληπτος, ο Παν-∆ιορατικός.»

∆όξα σε Σένα, ω Θεέ µου, πραγµατικά κανένας νους ή κανένα βλέµµα, οσοδήποτε διαπεραστικό ή οξυδερκές, δεν µπορεί ποτέ να συλλάβει τη φύση του πιο ασήµαντου από τα σηµεία Σου.

Αληθινά, Εσύ είσαι ο Θεός, δεν υπάρχει άλλος Θεός εκτός από Σένα. Οµολογώ ότι µόνο Εσύ ο Ίδιος είσαι η µοναδική έκφραση των ιδιοτήτων Σου, ότι ο έπαινος κανενός εκτός από Σένα δεν µπορεί ποτέ να φτάσει στην ιερή Σου αυλή ούτε µπορούν ποτέ οι ιδιότητές Σου να καταµετρηθούν από κανέναν άλλο εκτός από Σένα.

Κοράνι, 6:103

∆όξα σε Σένα, Εσύ είσαι εξυψωµένος υπεράνω περιγραφής οποιουδήποτε εκτός από τον Εαυτό Σου, αφού είναι πέρα από την ανθρώπινη αντίληψη να µεγεθύνει όπως αρµόζει τις αρετές Σου ή να κατανοήσει την ενδότερη πραγµατικότητα της Ουσίας Σου. Πολύ απέχει από τη δόξα Σου να µπορέσουν τα πλάσµατά Σου να Σε περιγράψουν ή να µπορέσει ποτέ κανείς εκτός από τον Εαυτό Σου να Σε γνωρίσει. Εγώ Σε έχω γνωρίσει, ω Θεέ µου, επειδή Εσύ έκανες γνωστό τον Εαυτό Σου σε µένα, διότι εάν Εσύ δεν αποκάλυπτες τον εαυτό Σου σε µένα, εγώ δε θα Σε γνώριζα. Σε λατρεύω επειδή µε κάλεσες προς Εσένα, διότι αν δεν ήταν το κάλεσµά Σου δε θα Σε είχα λατρέψει.

-- Báb
