الها مَعبودا مَسجودا
این مشتِ خاک را از اِهتزاز کلمۀ مبارکه منع منما و از حرارتِ محبت محروم مساز  دریاهای عالم بر رحمتِ محیطه اتِ شاهد و گواه   آسمانها بر رفعت و عظمتت  مُقّر و مُعترف  ای دریای کرم قطرۀ بشطرت تَوجّه نموده و ای آفتابِ جود  وجود  جودت را طلب کرده  هستیت مقدّس از دلیل و برهان و استوائت بر عرش منزّه از ذکر و بیان   رجای افئده و قلوب و ارتفاع ایادی نفوس بر بخششت گواهی است صادق و شاهدیست ناطق   چه اگر کرم نبود   دست   ارتفاع را نمیآموخت  تراب چه  و ارتفاع چه   ای کریم نیّر رحمتت از افق هر شئی ظاهر و نجم عطایت از هر شطری ساطع   محتاجان بابت عطایت را میطلبند و عشّاق رویت لقایت را   چون خلق از تو و امید مَکنونۀ قلب از تو   سزاوار آنکه امام وجوه اغیار مُحرمان کویت را بِطِراز جدیدی مزین نمائی و باسم بدیعی فائز فرمائی   توئی آنکه از اراده ات ارادات عالم ظاهر و از مشیّتت مشیآت امم نافذ   رجا از قلوب طالبانت قطع نشده و نمی شود   گواه این مقام کلمۀ مبارکه "لا تَقنطوا"   ای کریم  عبادت در بحر نفس و هوی مشاهدۀ میشوند   نجاتت را آمل و بخششهای قدیمت را سائل   توئی قادر و توانا و معین و دانا. "حضرت بهاءالله"

-- Bahá'u'lláh
