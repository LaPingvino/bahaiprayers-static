ہواللہ
اے خداوند مہربان! بصیرتوں کو روشن کر۔ کانوں کو سننے والے بنا۔ مردہ دلوں کو زندہ کر۔ سوئے ہوئے نفوس کو جگا۔ خداوندا! ہم کو ہر قید سے آزاد فرما اور اپنے نا محدود جہان کی رہنمائی کر۔ اے خدا! عنایت فرما کہ ہم تجھے پہچان سکیں اور تیرے جمال کے شیفتہ ہو جائیں۔ شمس حقیقت کے طالب بنیں، خواہ وہ کسی بھی افق سے روشن ہو۔ پاکیزہ خوشبو کے خواہاں ہوں، خواہ وہ کسی بھی پھول سے مہکے۔ اے خدا! ہمیں جہان محدود سے نجات دے اور اپنے نامحدود عالم میں پہنچا تاکہ ہم تیری راہ میں چلیں، تیری جستجو کریں اور تیرے جمال و کمال کا مشاہدہ کریں۔ توہی بخشندہ ہے۔ توہی مہربان ہے توہی قادر و توانا ہے۔

-- Bahá'u'lláh
